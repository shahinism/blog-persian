.. title: درباره شاهین
.. slug: about-me
.. date: 2015-04-24 21:04:52 UTC+04:30
.. tags: 
.. category: 
.. link: 
.. description: 
.. type: text

.. image :: https://dl.dropboxusercontent.com/u/25017694/Blog-photos/Shahin.jpg

سلام‌، رضا خانی‌پور هستم‌، متولد ۸ مرداد ۱۳۶۸. هوم؟ شاهین؟ خوب حقیقتش شاهین هم هستم‌، خانواده و دوستانم مرا شاهین صدا می‌کنند و شش هفت سالی که به صورت جدی‌تری در اینترنت فعال بودم خودم را شاهین آزاد معرفی می‌کردم. چرا؟ خوب چراییش چند دلیل عمده دارد؛ اولش این که شاهین هستم‌، آزادی را دوست دارم، دومش این که شاهین آزاد کمتر تکراری و آسان‌تر برای به خاطر سپردن است. و سوم و از همه مهمتر این که این قضیه با روحیات آن زمان‌هایم ارتباط خیلی مستقیمی دارد. به هر حال‌، رضا‌، شاهین‌، هر دو نفرشان را زندگی کرده‌ام و برایم فرقی نمی‌کند کدام یک خطاب شوم ;-)

دبیرستان ریاضی خوانده‌ام و دانشگاه نرم‌افزار. لازم به ذکر است که به هیچ وجه دانش‌آموز خوبی نبوده‌ام. دوستانم هنوز از تعداد دفعات حذف دیفرانسیلم لطیفه سرایی می‌کنند. آشناییم با کامپیوتر و غرق شدن در موضوعات مربوط به آن به ده دوازده سالگی‌ام بر می‌گردد. حقیقتش همیشه دلم می‌خواست نرم‌افزار بخوانم‌، ولی چند سال بعدش و مواجه شدن با فاجعه‌ای به نام دانشگاه آزاد اسلامی واحد لاهیجان، اگر لینوکس و `لینوکس ریویو <http://linuxreview.ir>`_ نبودند‌، نمی‌دانم از آن آرزو چه باقی می‌ماند. آشنایی با `لینوکس ریویو <http://linuxreview.ir>`_ و دوستان خوبی که در دورهٔ کوتاه فعالیتم در لینوکس ریویو پیدا کردم‌، دوستانی که دانسته‌، یا ندانسته نقش اساتیدم را بازی کردند و بسیار بسیار مرا با زیبایی‌های مورد پسندم آشنا کردند‌، را می‌توانم یکی از بهترین خاطرات دوران زندگی‌ام بدانم. 

با یک دوجین زبان برنامه‌نویسی آشنایی دارم‌، ولی تا آن درجه که بتوانم خودم را یک برنامه‌نویس بدانم‌، فاصلهٔ زیادی باقیست. زمانی خورهٔ فیلم بودم، ورزش می‌کنم و کتاب خوانی را زیاد دوست دارم. به هر حال دو سه سال گذشته، همان‌طور که از وضعیت فعالیت این وبلاگ در زمان نگارش این متن پیداست‌، زمان کافی برای رسیدن به علایقم را نداشته‌ام. به هر حال آدمیزاد است و باید یاد بگیرد که برای زندگی کردن‌، باید لیاقتش را داشته باشد…

به هر حال فکر می‌کنم همین‌قدر دانستن در مورد نویسنده این وبلاگ‌، کفایت کند… تا بعد ببینیم که چه می‌شود!

برای تماس با من می‌توانید به ishahinism روی جیمیل و یا me روی 5hah.in ایمیل بفرستین و خوشحالم کنین ;-)

