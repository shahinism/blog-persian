<!DOCTYPE html>
<html prefix="
og: http://ogp.me/ns#
article: http://ogp.me/ns/article#
" lang="en">
<head>
<meta charset="utf-8">
<meta name="wot-verification" content="1e0ce5594a67af53269c">
<base href="https://5hah.in/index-22.html">
<meta name="description" content="Sometimes you gotta run before you can walk">
<meta name="viewport" content="width=device-width, initial-scale=1">
<title>شاهین (old posts, page 22) | شاهین</title>
<link href="assets/css/all-nocdn.css" rel="stylesheet" type="text/css">
<meta content="#5670d4" name="theme-color">
<link rel="alternate" type="application/rss+xml" title="RSS" href="rss.xml">
<link rel="canonical" href="https://5hah.in/index-22.html">
<link rel="prev" href="index-23.html" type="text/html">
<link rel="next" href="index-21.html" type="text/html">
<!--[if lt IE 9]><script src="assets/js/html5.js"></script><![endif]-->
</head>
<body>
  <a href="#content" class="sr-only sr-only-focusable">Skip to main content</a>

  <div class="navigator">
    
  </div>

  <nav class="navbar navbar-default"><div class="container-fluid">
      <!-- Brand and toggle get grouped for better mobile display -->
      <div class="navbar-header">
        <button type="button" class="navbar-toggle collapsed" data-toggle="collapse" data-target="#bs-example-navbar-collapse-1" aria-expanded="false">
          <span class="sr-only">Toggle navigation</span>
          <span class="icon-bar"></span>
          <span class="icon-bar"></span>
          <span class="icon-bar"></span>
        </button>
        <a class="navbar-brand" href="."><img src="assets/images/logo.png"></a>
      </div>

      <!-- Collect the nav links, forms, and other content for toggling -->
      <div class="collapse navbar-collapse" id="bs-example-navbar-collapse-1">
        <ul class="nav navbar-nav">
<li>
<a href="stories/about-me">درباره</a>
                </li>
<li>
<a href="docs/resume.pdf">رزومه</a>
                </li>
<li>
<a href="archive.html">آرشیو</a>
                </li>
<li>
<a href="categories/">دسته‌ها</a>
                </li>
<li>
<a href="rss.xml">خوراک</a>

                    
        </li>
</ul>
</div>
<!-- /.navbar-collapse -->
    </div>
<!-- /.container-fluid -->
  </nav><div class="jumbotron">
    <section class="container"><div id="headerbox" class="col-md-6 col-md-offset-3 text-center">
        <h1>شاهین</h1>
        <hr class="hdrline">
<a class="social" href="https://github.com/shahinism">
          <img src="assets/images/github.png"></a>
        <a class="social" href="https://twitter.com/shahinism">
          <img src="assets/images/twitter.png"></a>
        <a class="social" href="https://ir.linkedin.com/in/shahinism">
          <img src="assets/images/linkedin.png"></a>
      </div>
    </section>
</div>

  <div class="container" id="content" role="main">
    <!--Body content-->
    <div class="col-md-6 col-md-offset-3">
      <div class="row">
        
<div class="postindex">
    <article class="h-entry post-text"><div class="text-center">

        <h1 class="p-name entry-title"><a href="posts/wp/yn-ymkhs-dwst-dshtny-backuph-w-autosaveh/" class="u-url">این ایمکس دوست داشتنی (Backup‌ها و Autosave‌ها)</a></h1>
            شاهین
      <a href="posts/wp/yn-ymkhs-dwst-dshtny-backuph-w-autosaveh/" rel="bookmark"><time class="published dt-published" datetime="2013-04-14T10:23:13+04:30" title="2013-04-14 10:23">2013-04-14 10:23</time></a>
    </div>
    <div class="e-content entry-content">
    <div>
<p>این است که برای ایمکس یک جای مخصوص درست می‌کنیم که این پشتیبان‌ها را در آن جا بریزد. این‌طوری نه ساختار سیستم فایل‌مان را شلخته می‌کنیم‌، و نه از نعمت وجود پشتیبان‌ها بی‌بهره می‌شویم.</p>


<pre class="code literal-block"><span></span> <span class="p">(</span><span class="nv">custom-set-variables</span>
 <span class="c1">;; custom-set-variables was added by Custom.</span>
 <span class="c1">;; If you edit it by hand, you could mess it up, so be careful.</span>
 <span class="c1">;; Your init file should contain only one such instance.</span>
 <span class="c1">;; If there is more than one, they won't work right.</span>
 <span class="o">'</span><span class="p">(</span><span class="nv">auto-save-file-name-transforms</span> <span class="p">(</span><span class="k">quote</span> <span class="p">((</span><span class="s">".*"</span> <span class="s">"~/.emacs.d/autosaves/\\1"</span> <span class="no">t</span><span class="p">))))</span>
 <span class="o">'</span><span class="p">(</span><span class="nv">backup-directory-alist</span> <span class="p">(</span><span class="k">quote</span> <span class="p">((</span><span class="s">".*"</span> <span class="o">.</span> <span class="s">"~/.emacs.d/backups/"</span><span class="p">)))))</span>
</pre>


<p>خوب‌، تمام نکتهٔ اصلی ماجرا این‌جاست که ما با تابع custom-set-variables سر و کار داریم. این تابع را در واقع قرار نیست که ما صدا بزنیم (ولی این یک‌بار اشکال ندارد‌). حقیقتش نیاز هم نیست‌، چون این تنظیمات را می‌توان با خود ایمکس انجام داد. کافیست از منوی ایمکس‌، Options و Customize Emacs را انتخاب کنیم‌، بخش مورد نظر را پیدا و انگولکش کنیم و سپس Apply &amp; Save و خود ایمکس همچین چیزی را برای‌مان اضافه می‌کند! ولی خوب من حال سر و کله زدن با این منو‌ها را ندارم. پس باید بروم و همین متغیر‌ها که می‌بینید را مستقیما تغییر دهم. خوب آن وقت یک کمی کثیف‌کاری می‌شود. چرا؟ چون آن وقت این Customize ایمکس تنظیمات ما را نمی‌خواند و ممکن است برای یک همچین تنظیم پایه‌ای‌، مشکل بزاید برای‌مان.</p>
<p>باauto-save-file-name-transforms ما در واقع شیوهٔ نام‌گذاری Autosave‌ها را با یک Regex تغییر می‌دهیم. خود ایمکس‌، آن بخش آدرس دایرکتوری را‌، به مسیر جدید فایل تبدیل می‌کند و فایل‌ها را در آن‌جا ذخیره می‌کند. Autosave‌ها به صورت #FileName#  و به صورت خودکار ذخیره می‌شوند و شامل آخرین تغییرات یک بافر هستند.</p>
<p>دقیقا همین کار را هم با متغیرbackup-directory-alist انجام می‌دهیم که وظیفهٔ تغییر نام backup‌ها را بر عهده دارد. این پشتیبان‌ها در واقع آخرین وضعیت Save شدهٔ یک بافر را ارائه می‌دهند و به صورت FileName~ ‎ نام‌گذاری می‌شوند.</p>
<p>حالا نکته این‌جاست که احتمالا بعد از Restart ایمکس‌، با این اخطار روبرو می‌شوید که دایرکتوری Autosaves که آدرس داده‌اید وجود ندارد. یک کار این است که آن را به صورت دستی ایجادش کنید. فقط یک بار لازم است. و بعد ایمکس‌تان را اجرا کنید. یک کار دیگر هم می‌توان با دستور لیسپ زیر‌، چک کرد که اگر دایرکتوری وجود نداشت‌، خود ایمکس ایجادش کند:</p>
<pre class="code literal-block"><span></span><span class="p">(</span><span class="nv">make-directory</span> <span class="s">"~/.emacs.d/autosaves/"</span> <span class="no">t</span><span class="p">)</span>
</pre>


<p>من این تنظیمات را از <a href="http://snarfed.org/gnu_emacs_backup_files">این پست</a> یاد گرفتم. وبلاگ قدیمی‌ایست‌، و چیز‌های خوبی در مورد ایمکس می‌توان ازش یاد گرفت.</p>
</div>
    </div>

    <div class="text-center">
                    <a class="btn btn-success" href="posts/wp/yn-ymkhs-dwst-dshtny-backuph-w-autosaveh/#disqus_thread" data-disqus-identifier="cache/posts/wp/yn-ymkhs-dwst-dshtny-backuph-w-autosaveh.html">Comments</a>


    </div>

    </article><article class="h-entry post-text"><div class="text-center">

        <h1 class="p-name entry-title"><a href="posts/wp/yn-ymkhs-dwst-dshtny-ido-mode/" class="u-url">این ایمکس دوست داشتنی (ido-mode)</a></h1>
            شاهین
      <a href="posts/wp/yn-ymkhs-dwst-dshtny-ido-mode/" rel="bookmark"><time class="published dt-published" datetime="2013-04-11T09:55:26+04:30" title="2013-04-11 09:55">2013-04-11 09:55</time></a>
    </div>
    <div class="e-content entry-content">
    <div>
<p>حالا که ویدئو را دیدید کافیست با اضافه کردن کد زیر به ‎.emacs  آن را در ایمکس‌تان فعال کنید:</p>


<pre class="code literal-block"><span></span><span class="p">(</span><span class="k">setq</span> <span class="nv">ido-enable-flex-matching</span> <span class="no">t</span><span class="p">)</span>

<span class="p">(</span><span class="k">setq</span> <span class="nv">ido-everywhere</span> <span class="no">t</span><span class="p">)</span>

<span class="p">(</span><span class="nv">ido-mode</span> <span class="mi">1</span><span class="p">)</span>
</pre>


<p>پس از قرار دادن این کد‌، کلید‌های جستجوی فایل یا تعویض بافر‌، با دستورات همتای‌شان که از ido استفاده می‌کنند‌، جایگزین می‌شوند. این ابزار قابلیت‌های شخصی‌سازی بیشتری هم دارد. مثلا این که کدام پسوند‌ها را در اولیوت قرار دهد. من نیازی به این تنظیمات پیدا نکردم. اما اگر شما وسوسه به همچین تنظیمی شده‌اید می‌توانید به <a title="idomode in mastering emacs" href="http://www.masteringemacs.org/articles/2010/10/10/introduction-to-ido-mode/" target="_blank">این پست</a> mastring emacs رجوع کنید.</p>
<p>گاها پیش می‌آید که در هنگام جستجوی فایلی (خصوصا در زمان ایجاد) این ابزار کمی دست و پا گیر می‌شود. برای فرار از این حالت کافیست دستور ٰC-f  را وارد کنید‌، تا به حالت معمول جستجوی فایل بازگردید.</p>
</div>
    </div>

    <div class="text-center">
                    <a class="btn btn-success" href="posts/wp/yn-ymkhs-dwst-dshtny-ido-mode/#disqus_thread" data-disqus-identifier="cache/posts/wp/yn-ymkhs-dwst-dshtny-ido-mode.html">Comments</a>


    </div>

    </article><article class="h-entry post-text"><div class="text-center">

        <h1 class="p-name entry-title"><a href="posts/wp/yn-ymkhs-dwst-dshtny-ergoemacs-mode/" class="u-url">این ایمکس دوست داشتنی (ergoemacs-mode)</a></h1>
            شاهین
      <a href="posts/wp/yn-ymkhs-dwst-dshtny-ergoemacs-mode/" rel="bookmark"><time class="published dt-published" datetime="2013-04-08T14:24:21+04:30" title="2013-04-08 14:24">2013-04-08 14:24</time></a>
    </div>
    <div class="e-content entry-content">
    <div>
<p>سخت‌تر از همه این که به QWERTY وابسته‌اند. آن وقت است که اگر به <a title="چینش (لایوت) Workman و داستان مهاجرتم" href="http://shahinism.com/blog/1392/01/14/%da%86%db%8c%d9%86%d8%b4-%d9%84%d8%a7%db%8c%d9%88%d8%aa-workman-%d9%88-%d8%af%d8%a7%d8%b3%d8%aa%d8%a7%d9%86-%d9%85%d9%87%d8%a7%d8%ac%d8%b1%d8%aa%d9%85/">Workman</a> یا Colemak سوئیچ کنید‌، انگار به کیبورد‌تان دینامیت بسته‌اید! از آن بد‌تر این که با کاراکتر‌های فارسی کار نمی‌کنند.</p>
<p>این مقدمه را گفتم که بگویم‌، عده‌ای جمع شده‌اند و مدی ساخته‌اند به اسم <a title="Ergoemacs official page" href="http://ergoemacs.org/index.html" target="_blank">ergoemacs-mode</a> که هدفش حل مشکلات ذکر شده در مقدمهٔ بالاست. نتیجه‌، از عکس زیر معلوم است:</p>
<p><img class=" " alt="ergoemacs-mode رو چینش workman" src="http://dl.dropbox.com/u/25017694/Blog-photos/ergoworkman.png" width="586" height="218"> ergoemacs-mode رو چینش workman</p>
<p>این عکس طبق چینش Workman تولید شده‌،‌ ولی جای دکمه‌ها در لایوت‌های دیگر‌، از جمله QWERTY و Colemak هم یک‌سان است. از نکات مهم مد نظر قرار داده شده در هنگام طراحی این Key binding‌ها می‌توان به موارد زیر اشاره کرد:</p>
<p></p>
<ul>
<li>  کلید‌های Home row بهترین‌ها هستند.</li>
    <li>Alt خیلی بهتر از Ctrl است. Alt را باید با شصت گرفت که زورش خیلی بیشتر از انگشت کوچیکهٔ مخصوص Ctrl است!</li>
    <li>به جای سرحرف اول دستورات‌، بهتر است به مکان دستورات هم خوانواده توجه شود. مثلا به مکان کلید‌های جاب‌جایی نگاه کنید. همین‌طور کلید‌های پاک کردن را ببینید!</li>
    <li>و چند‌تای دیگر که آن‌قدرها هم مهم نیستند.</li>
</ul>
<p>نکته این‌جاست که نتیجهٔ کار خیلی عالی شده. آن‌قدر عالی که طی رد و بدل چند ایمیل‌ در<a title="ergoemacs mailing list" href="https://groups.google.com/group/ergoemacs" target="_blank"> لیست ایمیل</a> پروژه‌، زبان فارسی را هم به این مجموعهٔ کامل اضافه کردیم که نتیجه‌اش را در زیر می‌بینید:</p>
<p><img class=" " alt="ergoemacs-mode روی چینتش استاندارد فارسی" src="http://dl.dropbox.com/u/25017694/Blog-photos/ergofa.png" width="586" height="218"> ergoemacs-mode روی چینتش استاندارد فارسی</p>
<p>کیبورد استاندارد فارسی است که به صورت پیش‌فرض در لینوکس وجود دارد‌، ولی ویندوزی‌ها باید برنامهٔ متناسبش را پیدا و نصب کنند تا پشتیبانی شود D:</p>
<h5>نصب</h5>

<p>طبق<a title="این ایمکس دوست داشتنی (مدیر بسته)" href="http://shahinism.com/blog/1392/01/08/%d8%a7%db%8c%d9%86-%d8%a7%db%8c%d9%85%da%a9%d8%b3-%d8%af%d9%88%d8%b3%d8%aa-%d8%af%d8%a7%d8%b4%d8%aa%d9%86%db%8c-%d9%85%d8%af%db%8c%d8%b1-%d8%a8%d8%b3%d8%aa%d9%87/" target="_blank"> آن‌چه که در گذشته گفتم‌</a>، ergoemacs-mode را از مدیر‌بسته‌های ایمکس نصب کنید و سپس تنظیمات زیر را به فایل ‎.emacs‌‌تان اضافه کنید:</p>
<pre class="code literal-block"><span></span><span class="p">(</span><span class="nv">setenv</span> <span class="s">"ERGOEMACS_KEYBOARD_LAYOUT"</span> <span class="s">"workman"</span><span class="p">)</span>

<span class="p">(</span><span class="nb">require</span> <span class="ss">'ergoemacs-mode</span><span class="p">)</span>

<span class="p">(</span><span class="nv">ergoemacs-mode</span> <span class="mi">1</span><span class="p">)</span>
</pre>


<p>در خط اول‌، اسم لایوت پیش‌فرض را اضافه می‌کنیم‌، و در خط‌های بعد ergoemacs-mode را فراخوانی و فعال می‌کنیم. بعد از یک Restart‌، با کلید‌های جدید روبرو می‌شوید D:</p>
<h5>گرفتن کمک</h5>

<p>خوب یک تغییر عادت است و احتمالا اول کار خیلی پیش می‌آید که دستورات قبلی‌تان را بزنید و نتیجه نگیرید! برای پیدا کردن کلید‌های جدید‌، کافیست C-h o را وارد کرده و سپس کلید قبلی‌تان را وارد کنید. این تابع بعد از بررسی کلید‌های قدیمی‌، هم‌تایان جدید‌شان را معرفی می‌کند.</p>
<h5>دیگر سطوح</h5>

<p>یکی از ویژگی‌های ergoemacs-mode‌، قابلیت تعیین سطحش است. سطوح مختلفی که با توجه به سلیقه‌های مختلف کاربران طراحی شده است. مثلا سطح guru کلید‌های فلش را برای تغییر موقعیت نشانگر می‌بندد و بعد از هر بار زدنشان‌، کلید‌های متناسب با سلیقهٔ ایمکس را نشان‌تان می‌دهد. و یا سطح master (فکر کنم) کلید backspace را خاموش می‌کند تا مجبور شوید از روش‌های پاک کردن کاراکتر ایمکس بهره بگیرید که سریع‌تر است. برای تنظیم این ویژگی‌ها کافیست سطح مورد نظر را انتخاب کنید (بعد از نصب ergoemacs از منو انتخابش کنید و ergoemacs variants را ببینید) و در دستور(setq ergoemacs-variant "SATH") آن را در جای SATH قرار دهید.</p>
<h5>ergoemacs-extras</h5>

<p>با فراخوانی این تابع در ایمکس‌، ergoemacs اقدام به ایجاد فایل‌های راهنمای کیبورد ergo در سطوح مختلف به فرمت svg می‌کند که می‌تواند خیلی کمک کننده باشد (عکس‌های موجود در این نوشته هم با همین روش ایجاد شده‌اند.). همین‌طور فایل‌هایی برای تطابق این کلید‌ها با محیط‌های دیگر از جمله bash ایجاد می‌شود که می‌توانند در ایجاد یک‌پارچگی برای محیط کار عالی باشند. (هنوز امتحانش نکرده‌ام ولی نتیجه‌اش را به زودی اطلاع می‌دهم.)</p>
<p>این فایل‌ها در مسیر ‎~‎‍/.emacs/ergoemacs-extras در دسترسند که با توجه به سطوح مختلف پوشه‌بندی شده‌اند.</p>
<h5>نتیجه</h5>

<p>به نظر من نتیجهٔ کار فوق‌العاده قابل قبول است. راحتی استفاده از کلید‌های پر کاربرد و راحت‌تر از آن معکوس کردن اکثر دستورات با Shift فوق‌العاده کمک می‌کند. به طور پیش‌فرض برای خیلی کار‌ها مجبوریم در ایمکس از ارسال آرگومان به دستورات برای تغییر حالت‌شان استفاده کنیم که در Ergoemacs این کار عموما با Shift انجام می‌گیرد. مثلا C-f جستجوی رو به جلو انجام می‌دهد و C-S-f جستجوی رو به عقب!</p>
<p>از طرفی کلید‌های C-a که در تمام محیط‌های دیگر برای انتخاب کل محتویات صفحه است و یا کلید‌های C-z, C-x, C-c, C-v, C-f, C-o, C-s, C-s-s , و خیلی کلید‌های دیگر که در محیط‌های دیگر از آن‌ها بهره می‌گیریم‌، به راحتی در این‌جا نیز جواب می‌دهند و کار ویرایش را فوق‌العاده راحت‌تر کرده‌اند. حتی با Ergoemacs دستور جدیدی اضافه شده که می‌توان با C-n یک صفحهٔ جدید ساخت‌، بدون این که نیاز به افزودن نامی به آن داشته باشیم.</p>
<p>یک قابلیت جالب دیگر‌، استفاده از کلید‌های yanking‌ (کپی پیست در ایمکس) بدون Region (متن انتخاب شده) است. در این صورت‌، دستورات کل خط یا صفحه را تحت تاثیر قرار می‌دهند.</p>
<p>در آینده بیشتر هم در مورد ergoemacs حرف می‌زنیم.</p>
</div>
    </div>

    <div class="text-center">
                    <a class="btn btn-success" href="posts/wp/yn-ymkhs-dwst-dshtny-ergoemacs-mode/#disqus_thread" data-disqus-identifier="cache/posts/wp/yn-ymkhs-dwst-dshtny-ergoemacs-mode.html">Comments</a>


    </div>

    </article><article class="h-entry post-text"><div class="text-center">

        <h1 class="p-name entry-title"><a href="posts/wp/yn-ymkhs-dwst-dshtny-tryf-khlyd-mynb/" class="u-url">این ایمکس دوست داشتنی (تعریف کلید میانبر)</a></h1>
            شاهین
      <a href="posts/wp/yn-ymkhs-dwst-dshtny-tryf-khlyd-mynb/" rel="bookmark"><time class="published dt-published" datetime="2013-04-06T20:26:23+04:30" title="2013-04-06 20:26">2013-04-06 20:26</time></a>
    </div>
    <div class="e-content entry-content">
    <div>
<p></p>
<h5>کلید میانبر سراسری</h5>
<p>منظور از کلید میانبر سراسری‌، کلید‌هایی است که در همهٔ Major-mode‌ها (مد‌های اصلی) به راحتی عمل می‌کنند. برای نمونه C-n  یک کلید میانبر سراسری است. در تمامی مد‌ها اعم از ویرایش متن معمولی و یا کد برنامهٔ C‌، این کلید میانبر‌، نشانگر را به خط بعد منتقل می‌کند. برای تعریف چنین کلید میانبری می‌توانیم از یکی از دو روش زیر بهره ببریم:</p>
<pre class="code literal-block"><span></span><span class="p">(</span><span class="nv">global-set-key</span> <span class="s">"KEY"</span> <span class="ss">'FUNCTION_NAME</span><span class="p">)</span>

<span class="p">(</span><span class="nv">define-key</span> <span class="nv">global-map</span> <span class="s">"KEY"</span> <span class="ss">'FUNCTION_NAME</span><span class="p">)</span>
</pre>


<p>برای کسب اطلاعات بیشتر در مورد هر کدام از این توابع می‌توانید از تابع describe-function  همراه ایمکس کمک بگیرید. برای مثال M-x describe-function RET global-set-key RET . یا از کلید میانبرش استفاده کنید C-h f . همین‌طور اگر نشان‌گرتان روی یک تابع ایمکس باشد‌، خود تابع می‌تواند آن را حدس بزند.</p>
<p>تابع اول که تقریبا سر راست است. global-set-key  همان‌طور که از نامش پیداست‌، یک کلید سراسری به اسم KEY که می‌تواند ترکیبی به صورت<span class="lang:default decode:true  crayon-inline">"‎\C-c f" باشد‌، برای تابع FUNCTION_NAME تعریف می‌کند. همان‌طور که احتمالا متوجه شده‌اید‌، من برای نشان‌دادن Ctrl  در کلید میانبرم از ‎‎\C  استفاده کردم. همین‌طور برای Alt  باید از ‎\M  استفاده کنم. تعریف کلید به این صورت شاید کمی خسته کننده و نا خوانا به نظر بیاید. برای راحتی بیشتر می‌توان از تابع kbd  استفاده کرد. برای نمونه طبق مثالمان‌، همچین چیزی خواهیم داشت:</span></p>
<pre class="code literal-block"><span></span><span class="p">(</span><span class="nv">global-set-key</span> <span class="p">(</span><span class="nv">kbd</span> <span class="s">"C-c f"</span><span class="p">)</span> <span class="ss">'FUNCTION_NAME</span><span class="p">)</span>
</pre>


<p>خود تابع kbd  می‌داند که چطور این کلید را ترجمه کند. برای کسب اطلاعات بیشتر در این مورد می‌توانید باز هم از C-h f  یا تابع متناظرش استفاده کنید. باور کنید که اطلاعات خیلی بهتری به دست می‌آورید ;-)</p>
<p>در تابع دوم ما کار مشابهی را انجام دادیم‌، با این تفاوت که تابع define-key  نیاز به این دارد که بداند کلید میانبر را در کدام محیط اجرا کند. به عبارت دیگر‌، کلید میانبر در کدام Mode در دسترس باشد. از آن‌جایی که قصد ما تعریف کلید میانبر سراسری است به محیط global-map  اشاره می‌کنیم که به define-key  می‌فهماند کلید باید در همه جا در دسترس باشد.</p>
<h5>کلید میابر محدود به مد خاص</h5>

<p>با این توضیح آخر بخش قبل‌، فکر کنم موضوع کاملا روشن شده باشد. کافیست برای تعریف میانبر برای یک مد خاص‌، محیط مربوط به آن مد را به define-key  نشان دهیم. برای مثال اگر می‌خواهیم که کلید میانبر تنها در محیط متنی در دسترس باشد‌، به جای global-map  از text-mode-map  استفاده می‌کنیم. محیط‌های مربوط به هر مد اصلی‌، عموما به صورت mode-name-map  شناسایی می‌شوند و در هنگام تعریف کلید‌، کافیست نام map مد مورد نظر‌تان را کشف کنید ;-)</p>
</div>
    </div>

    <div class="text-center">
                    <a class="btn btn-success" href="posts/wp/yn-ymkhs-dwst-dshtny-tryf-khlyd-mynb/#disqus_thread" data-disqus-identifier="cache/posts/wp/yn-ymkhs-dwst-dshtny-tryf-khlyd-mynb.html">Comments</a>


    </div>

    </article><article class="h-entry post-text"><div class="text-center">

        <h1 class="p-name entry-title"><a href="posts/wp/chynsh-lywt-workman-w-dstn-mhjrtm/" class="u-url">چینش (لایوت) Workman و داستان مهاجرتم</a></h1>
            شاهین
      <a href="posts/wp/chynsh-lywt-workman-w-dstn-mhjrtm/" rel="bookmark"><time class="published dt-published" datetime="2013-04-03T08:12:24+04:30" title="2013-04-03 08:12">2013-04-03 08:12</time></a>
    </div>
    <div class="e-content entry-content">
    <div>
<p>این شد که در طراحی QWERTY سعی شد که پایه‌های حروف پر استفاده دور‌تر از هم قرار گیرند و در نتیجه‌، کلید‌های مربوطه‌شان به دلیل محدودیت سخت‌افزاری باید دور‌تر از هم قرار می‌گرفت. در نتیجه چینشی به وجود آمد که بیش از صد سال مورد استفاده قرار گرفت و تقریبا به یک استاندارد تبدیل شد. استانداردی که هیچ توجهی به نیاز‌های جدید کاربرانش نمی‌کند.</p>
<p>در قرن ۲۱‌، دیگر این چینش در ابزاری محدود به سخت‌افزار مورد استفاده قرار نمی‌گیرد. در عوض حالا می‌توان چینشی طراحی کرد که بیشتر به نیاز کاربر بیاید. چینشی که در آن کاربر مجبور به جابجایی زیاد انگشتانش نباشد. این جابجایی‌ها شاید به نظر کوچک بیایند‌، ولی در تایپ‌های طولانی مدت شما با همین قدم‌های کوچک‌، کیلو‌متر‌ها مسافت را طی کرده‌اید! باور نمی‌کنید؟ کافیست فاصلهٔ بین هر دو دکمهٔ کنار هم کیبورد را چیزی در حدود ۲ سانتی‌متر فرض کنیم. آن وقت برای تایپ همین پاراگراف حاضر‌، تا الان من حداقل ۹۵۰ سانتی‌متر (۴۷۵ کاراکتر) و آن هم تنها در صورتی که تمام کاراکتر‌هایم در کنار هم باشند (در کنار هشت انگشت تایپم) مصافت طی کرده‌ام! (این حداقل خیلی خیلی ایده‌آل است و فکر نمی‌کنم هرگز اتفاق بیافتد، حداقل در چینش فارسی‌! ولی فکر کنم مثال مناسبی برای نشان دادن عمق موضوع است.)</p>
<p>از قرار این موضوع تا 1930 و انتشار چینش Dvorak چندان جدی گرفته نشد. چینشی که تنها سعی می‌کرد‌، قابل قبول‌تر از QWERTY باشد. تغییراتش نسبت به آن زیاد نبودند‌، ولی نتیجهٔ کاربر پسند‌تری داشتند. اما به نظرم‌، پرجرات‌ترین تغییر در این چینش سنتی‌، توسط <a title="Colemak official" href="http://colemak.com" target="_blank">Colemak</a> ایجاد شد! 2006! ۷۶ سال طول کشید تا این نیاز عمیقا درک شود! البته بودند چینش‌هایی که سعی در بهبود QWERTY داشته باشند‌، اما Colemak متفاوت بود. چینشی که در آن سعی شد‌، پر استفاده‌ترین کاراکتر‌ها‌، در ردیف وسطی قرار گیرند (ردیفی که در روش تایپ استاندارد‌، انگشتان باید روی آن‌ها قرار گیرند و در اصطلاح به آن‌ها Home row می‌گویند). نتیجهٔ کار فوق‌العاده بهتر شده بود. جادی عزیز‌، خیلی وقت پیش در مورد Colemak و بهبود‌هایش نسبت به <a title="کولمک در وبلاگ جادی" href="http://jadi.net/2009/02/%d8%b5%d9%81%d8%ad%d9%87-%da%a9%d9%84%db%8c%d8%af-%da%a9%d9%88%d9%84%d9%85%d8%a7%da%a9/" target="_blank">QWERTY نوشت</a> که پیشنهاد می‌کنم بخوانید.</p>
<p>و اما <a title="Workman official" href="http://www.workmanlayout.com/blog/" target="_blank">Workman</a>! در حقیقت چینش مورد بحث ما‌، سعی کرده نسخهٔ بهبود یافتهٔ Colemak باشد. خیلی از ایده‌ها را از آن به ارث برده و شباهت خیلی خیلی کمتری نسبت به QWERTY دارد. طراح Workman‌، این‌طور فکر می‌کرد که همیشه استفاده از Home row بهترین جا برای قرار گرفتن حروف نیست. مثلا نکته این‌جا بود که حرکت طبیعی انگشتان‌، کلید I در صفحه‌کلید QWERTY را‌، راحت‌تر از H تایپ می‌کنند (انگشتان به بالا یا پایین‌، راحت‌تر حرکت می‌کنند تا به چپ و راست!). این بود که نقشه‌ای به صورت زیر طراحی کرد که میزان راحتی دسترسی نسبت به کلید‌ها را در آن نمره دهی کرده بود:</p>
<p><img class=" " alt="امتیاز‌دهی به کلید‌های کیبورد بر اساس میزان راحتی در دسترسی" src="http://dl.dropbox.com/u/25017694/Blog-photos/keyboard_graded1.png" width="499" height="166"> امتیاز‌دهی به کلید‌های کیبورد بر اساس میزان راحتی در دسترسی</p>
<p>پس ار آن تنها کافی بود که کاراکتر‌ها را نسبت به میزان استفاده‌اش در این خانه‌ها جا دهد. نتیجهٔ کار و امتیاز‌های کسب شده در مقایسه با دیگر چینش‌ها چشم‌گیر بود! مثلا در این‌جا میزان استفاده از دو ستون وسط در چند لایوت مختلف را می‌بینیم (ستون‌هایی که نیاز به حرکت انگشتان به چپ و راست دارند که باعث کشش عضلانی انگشتان می‌شود):</p>
<p></p>
<ul style="direction: rtl; text-align: left; list-style: none outside none;">
<li>QWERTY: 22%</li>
    <li>Dvorak: 14%</li>
    <li>Colemak: 12%</li>
    <li>Workman: 6%</li>
</ul>
<p>یا مثالی نزدیک‌تر به نیاز‌مان. میزان جابجایی انگشت‌ها:</p>
<p><img class=" " alt="نتیجهٔ تست تایپ در چهار چینش مختلف" src="http://dl.dropbox.com/u/25017694/Blog-photos/don-quixote.png" width="559" height="404"> نتیجهٔ تست تایپ در چهار چینش مختلف</p>
<p>در این مثال تایپ کتاب <a title="Don Quixote on wikipedia" href="http://en.wikipedia.org/wiki/Don_Quixote" target="_blank">Don Quixote</a> با لایوت‌های مختلف شبیه سازی شده. همان‌طور که می‌بینید Colemak مصافت کمتری نسبت به QWERTY و Dvorak را طی کرده. اما Workman از آن‌ هم کمتر است. ۶۹۶ متر! شاید فکر کنید که این خیلی کم به نظر می‌آید. ولی بیایید به روش قبلی‌مان حسابش کنیم. ۶۹۶ متر = ۶۹۶۰۰ سانتی‌متر = ۳۴۰۰۰ دکمه (با احتساب فاصلهٔ تقریبا ۲ سانتی‌متری بین هر دو دکمهٔ کنار هم). یعنی با Workman سی و چهار هزار دکمهٔ کمتر فشار داده شده.</p>
<p>البته بهبود این چینش به Workman ختم نمی‌شود. چینش‌های دیگری هم هستند که خرده‌هایی به این لایوت گرفته‌اند و سعی می‌کنند به روش خود آن را بهبود ببخشند. خوبی این همه چینش جدید این است که می‌توان با دست باز‌تری انتخاب کرد و نتیجهٔ مطلوب‌تری گرفت. همین‌جا هم بگویم که اصلا تایید نمی‌کنم که Workman بهترین چینش ممکن است‌! این چینش اولین و آخرین چینش انتخابی من برای مهاجرت است!</p>
<h5>قضیهٔ مهاجرت من به Workman</h5>

<p>دو سال و خرده‌ای پیش بود که بعد از هشت نه سال کاربر کامپیوتر بودن‌، تصمیم گرفتم که تایپ استاندارد را یاد بگیرم و هی در هنگام تایپ به دستانم نگاه نکنم (می‌دانم خیلی دیر بود). حقیقتش برایم خیلی سخت بود. حتی چند باری قبلا تلاش کرده بودم و دلزده رهایش کرده بودم. مشکل این‌جا بود که بیش از حد سعی می‌کردم به حافظه تکیه کنم. این بود که بعد از یک استراحت چند هفته‌ای‌، دوباره شروع می‌کردم و نتیجهٔ بهتری می‌گرفتم. تا این که خلاصه به سرعت تایپ معقولی رسیدم.</p>
<p>سوئیچ به فارسی فوق‌العاده آسان‌تر بود. تنها کافی بود که یاد بگیرم جای کدام حرف انگلیسی‌، چه تایپ کنم. بعد از معرفی Colemak توسط جادی هم سعی کردم که آن را بچشم‌، ولی به دلم ننشست. شاید به خاطر این که آن موقع با QWERTY هم آشنا نبودم. ولی نه‌، من Workman را هم تنها به خاطر تنوعش انتخاب کردم!</p>
<p>این یعنی این که اصلا فکر نکنید که این اطلاعاتی که در بالا نوشتم‌‌، دلیل مهاجرتم به Workman بوده باشد. این چینش هر چقدر هم خوب باشد‌، بسیاری از برنامه‌های وابسته به کیبوردم را مثل <a title="تجربهٔ کار با i3 یک رقیب قدر‌!" href="http://shahinism.com/blog/1391/04/15/%d8%aa%d8%ac%d8%b1%d8%a8%d9%87%d9%94-%da%a9%d8%a7%d8%b1-%d8%a8%d8%a7-i3-%db%8c%da%a9-%d8%b1%d8%ba%db%8c%d8%a8-%d9%82%d8%af%d8%b1%e2%80%8c/" target="_blank">i3</a>, <a title="کنترل کامل فایرفاکس با کیبورد (Pentadactyl, Vimperator, Firemacs)" href="http://shahinism.com/blog/1391/01/05/%da%a9%d9%86%d8%aa%d8%b1%d9%84-%da%a9%d8%a7%d9%85%d9%84-%d9%81%d8%a7%db%8c%d8%b1%d9%81%d8%a7%da%a9%d8%b3-%d8%a8%d8%a7-%da%a9%db%8c%d8%a8%d9%88%d8%b1%d8%af-pentadactyl-vimperator-firemacs/" target="_blank">pentadactyl</a> و از همه مهم‌تر <a title="چگونه ایمکس‌مان را تربیت کنیم (قسمت اول)" href="http://shahinism.com/blog/1391/04/23/%da%86%da%af%d9%88%d9%86%d9%87-%d8%a7%db%8c%d9%85%da%a9%d8%b3%e2%80%8c%d9%85%d8%a7%d9%86-%d8%b1%d8%a7-%d8%aa%d8%b1%d8%a8%db%8c%d8%aa-%da%a9%d9%86%db%8c%d9%85-%d9%82%d8%b3%d9%85%d8%aa-%d8%a7%d9%88/" target="_blank">Emacs</a> را تحت تاثیر قرار می‌دهد! تغییر کلید‌های یک مرحله‌ای را می‌شود تحمل کرد‌، ولی با تغییر به Workman یک دستور سادهٔ ایمکس مثل C-x C-f به کابوس تبدیل می‌شود! (به زودی این مشکل را هم در ایمکس حل خواهیم کرد!)</p>
<p>ولی حدودا بیست روز پیش و فقط و فقط‌، برای ایجاد تنوع تصمیم به تغییر چینش کیبورد گرفتم. بعد از یک جستجوی چند ساعته هم تصمیم نهایی‌ام شد Workman. قبل از آن هم یک تست از سرعت تایپ QWERTYام گرفتم محض یادگاری که نتیجه‌اش شد ۲۰۴ کاراکتر در دقیقه و با درستی ۹۹.۳ درصد! و انتقال شروع شد!</p>
<p>یک کابوس به تمام معنا! مشکل را تازه درک کرده بودم. در هنگام تایپ اصلا به حافظه به آن معنی که می‌شناختم نیازی نبود. نیاز اصلی حافظهٔ عضلانی است. و QWERTY خیلی محکم در این حافظه ثبت شده بود. تا موقعی که شش دانگ حواسم جمع تایپ کردن بود مشکلی نبود. ولی تا بیخیال حافظه‌ام می‌شدم‌، انگشتانم به QWERTY سوئیچ می‌کردند. جدال با این حافظه سخت بود. شاید بخندید‌، ولی دو سه روز اول‌، سردرد شدیدی گرفتم! از آن مهم‌تر این که به صورت ناخودآگاه نکته بین‌تر شده بودم. این است که نتیجه گرفتم تغییر عادات‌، خیلی خیلی به درد بخور است!</p>
<p>خلاصهٔ کلام‌، بعد از ۲۰ روز‌، الان دیگر نمی‌توانم به QWERTY تایپ کنم! کاملا پاک شده. ولی چه باک‌، هر وقت به Workman دسترسی نداشتم‌، به دستانم نگاه می‌کنم و تایپ می‌کنم D:. جالبی‌اش این‌جاست که خطای تایپ فارسی‌ام هم زیاد شده بود. یادتان هست که گفته بودم که برای تایپ فارسی کاراکتر‌ها را با همتایان انگلیسی‌شان لینک کرده بودم؟ فکر کنم مشکل از همان‌جا آب می‌خورد.</p>
<p>ولی الان نتیجه به نظرم قابل قبول شده! سرعت تایپم به ۲۲۶ کاراکتر در دقیقه رسیده! این در حالی است که درستی کاراکتر‌ها به ۹۴ درصد نزول پیدا کرده. یک حساب سرسری یعنی این که اگر میزان درستی کاراکتر‌ها بهبود ببخشم‌، نتیجهٔ سرعت تایپ از این هم بیشتر خواهد بود که به نظرم خیلی جذاب است.</p>
</div>
    </div>

    <div class="text-center">
                    <a class="btn btn-success" href="posts/wp/chynsh-lywt-workman-w-dstn-mhjrtm/#disqus_thread" data-disqus-identifier="cache/posts/wp/chynsh-lywt-workman-w-dstn-mhjrtm.html">Comments</a>


    </div>

    </article><article class="h-entry post-text"><div class="text-center">

        <h1 class="p-name entry-title"><a href="posts/wp/yn-ymkhs-dwst-dshtny-tnzymt-zhry/" class="u-url">این ایمکس دوست داشتنی (تنظیمات ظاهری)</a></h1>
            شاهین
      <a href="posts/wp/yn-ymkhs-dwst-dshtny-tnzymt-zhry/" rel="bookmark"><time class="published dt-published" datetime="2013-04-01T09:05:40+04:30" title="2013-04-01 09:05">2013-04-01 09:05</time></a>
    </div>
    <div class="e-content entry-content">
    <div>
<p>برای پاک کردن Scroll-bar و Toolbar تنها کافیست توابع‌شان را با یک آرگومان منفی صدا بزنیم. به صورت زیر:</p>
<pre class="code literal-block"><span></span><span class="p">(</span><span class="nv">tool-bar-mode</span> <span class="mi">-1</span><span class="p">)</span>

<span class="p">(</span><span class="nv">scroll-bar-mode</span> <span class="mi">-1</span><span class="p">)</span>
</pre>


<p>همینطور می‌توان با اختصاص دادن آرگومان منفی به تابعmenu-bar-mode منوی بالای فریم ایمکس را هم حذف کرد. ولی از آن‌جایی که تازه کاریم و هنوز خیلی چیز‌ها هستند که می‌توان با گردش در منو‌ها یاد گرفت‌، از این کار صرف نظر می‌کنیم. خوبی این منوبار این است که عموما‌، بسته‌های بزرگ ایمکس‌، یک منوی اختصاصی برای خودشان آماده می‌کنند و این خیلی می‌تواند در اوایل آشنایی با یک بسته کمک کننده باشد.</p>
<h5>رنگ‌بندی پنجره‌ها</h5>

<p>یکی از ساده‌ترین راه‌ها برای تعیین رنگ‌بندی پنجرهٔ ایمکس‌، استفاده از قالب‌های آماده است. خوشبختانه در کنار قالب‌های ساده و ساخته شده از روی علاقهٔ شخصی‌، قالب‌هایی نظیر <a title="Solarized official" href="http://ethanschoonover.com/solarized" target="_blank">Solarized</a> و <a title="Zenburn official" href="http://slinky.imukuppi.org/zenburnpage/" target="_blank">Zenburn</a> که اهداف خاصی را از رنگ‌بندی‌شان دنبال می‌کنند نیز وجود دارند. برای نصب‌شان تنها کافیست دستور متناسب با نام بسته‌شان را به صورت زیر وارد کنید:</p>
<pre class="code literal-block"><span></span>M-x package-install RET solarized-theme RET
M-x package-install RET zenburn-theme RET
</pre>


<p>جدای از این دستورات با جستجو در package-list-packages می‌توانید هم به این پوسته‌ها و هم به خیل عظیم پوسته‌های آمادهٔ ایمکس دسترسی داشته باشید که تست کردن‌شان خالی از لطف نیست. پس از نصب پوستهٔ مورد نظر‌، کافیست با استفاده از دستور M-x load-theme THEME_NAME آن را فعال کنید. البته از آن‌جایی که دل‌تان نمی‌خواهد بعد از هر بار لود شدن ایمکس‌، مجبور به اجرای این دستور باشید‌، کافیست‌ دستور زیر را در ‎.emacs‌تان قرار دهید:</p>
<pre class="code literal-block"><span></span><span class="p">(</span><span class="nv">load-theme</span> <span class="ss">'zenburn</span> <span class="no">t</span><span class="p">)</span>
</pre>


<p>توجه داشته باشید که پوستهٔ Solarized دارای دو حالت تیره و روشن است‌، که شما هم باید در هنگام وارد کردن نامش‌، به این نکته توجه کنید.</p>
<h5>رنگ‌بندی با استفاده از ‎.Xresources</h5>

<p>روش دیگر‌ تعیین رنگ‌بندی پنجرهٔ ایمکس‌، با استفاده از فایل ‎.Xresources سیستم‌هایی است که از X برای محیط گرافیکی‌شان استفاده می‌کنند. روش کار با این فایل را در <a title="عشق بازی با ترمینال لینوکس‌ (urxvt, رنگ‌آمیزی و کانفیگش)" href="http://shahinism.com/blog/1391/08/04/%d8%b9%d8%b4%d9%82-%d8%a8%d8%a7%d8%b2%db%8c-%d8%a8%d8%a7-%d8%aa%d8%b1%d9%85%db%8c%d9%86%d8%a7%d9%84-%d9%84%db%8c%d9%86%d9%88%da%a9%d8%b3%e2%80%8c-urxvt-%d8%b1%d9%86%da%af%e2%80%8c%d8%a2%d9%85%db%8c/" target="_blank">این پست </a>توضیح دادم و همینطور ابزار <a title="4bit" href="http://ciembor.github.com/4bit/" target="_blank">4bit</a> را برای ایجاد رنگ‌های متناسب با هم معرفی کردم. من خودم فعلا از این روش استفاده می‌کنم که دو دلیل عمده دارد:</p>
<ol>
<li>  رنگ‌بندی برنامه‌هایی که از این سیستم استفاده می‌کنند یک پارچه می‌شوند. هم اکنون پوستهٔ استفاده شده برای ترمینال urxvt و ایمکس‌ام کاملا شبیه به هم است که خیلی خوب است.</li>
    <li>پوستهٔ متناسب با سلیقه‌ام را در پوسته‌های آمادهٔ ایمکس پیدا نکردم. Zenburn عالی بود‌، ولی رنگ‌هایش چون چشم‌هایم را خسته نمی‌کردند‌، خودم خسته می‌شدم D: و Solarized هم درخشندگی لازم را برای جلب توجهم نداشت. من عادت به نگاه کردن سر سری نوشته‌ها قبل از خواندن‌شان دارم و برجسته بودن (درخشندگی) رنگ‌های استفاده شده در متن می‌تواند به پیدا کردن نکات جالب توجه کمکم کند.</li>
</ol>
<p>پوستهٔ ‎.Xresources‌ای که من استفاده می‌کنم را می‌توانید در<a title="My .Xresources configuration on gist" href="https://gist.github.com/shahinism/5283609" target="_blank"> این gist</a> پیدا کنید.</p>
<h5>تنظیم Font</h5>

<p>بخش حیاتی قضیه است. حداقل برای من یکی‌، جدای از رنگ‌بندی برجسته‌، فونت و یک‌پارچگی‌اش در متن‌، اهمیت زیادی دارد. فونت پیش‌فرض ایمکس‌، اصلا دوست‌داشتنی نیست. اما تنها فونتی است که دیده‌ام در همه حالتی به راحتی جواب می‌دهد. ما هم که به جبر جغرافیا مجبور به استفاده از دو خط و زبانیم‌، باید چاره‌ای برای این قضیه پیدا کنیم. خوشبختانه‌، طی<a title="Emacs font in stackexchange" href="http://stackoverflow.com/questions/11012627/emacs-font-for-western-and-other-like-rtl" target="_blank"> یک پرسش و پاسخ</a> بین دو دوست عزیزم (<a title="وبلاگ افاضاتی" href="http://blog.efazati.org/" target="_blank">محمد افاضاتی</a> و <a title="یادداشت‌های بیت نیم‌سوز" href="http://cyberrabbits.net/" target="_blank">فرود</a>)‌، فرود این مشکل را به شیوهٔ جالبی هک (حل) کرده که در ادامه به آن می‌پردازیم.</p>
<p>من برای فونت پیش‌فرض از <a title="Inconsolata on wikipedia" href="http://en.wikipedia.org/wiki/Inconsolata" target="_blank">Inconsolata</a> استفاده می‌کنم که به نظرم برای کد نوشتن عالی است. همین‌طور برای کاراکتر‌های فارسی‌، از فونت tahoma استفاده می‌کنم. بله‌، بله می‌دانم که الان می‌گویید که <a title="CSS Persian‌، یک ایدهٔ ساده ولی خیلی مفید" href="http://shahinism.com/blog/1391/06/10/css-persian%e2%80%8c%d8%8c-%db%8c%da%a9-%d8%a7%db%8c%d8%af%d9%87%d9%94-%d8%b3%d8%a7%d8%af%d9%87-%d9%88%d9%84%db%8c-%d8%ae%db%8c%d9%84%db%8c-%d9%85%d9%81%db%8c%d8%af/" target="_blank">قبلا</a> گفته‌ای tahoma فیلان‌، tahoma بیسار! بله‌، هنوز هم می‌گویم. ولی tahoma تنها فونت فارسی‌ای است که در اندازهٔ کوچک (8pt) ‌این‌قدر خوب قابل خواندن است و از قرار با فونت‌های مناسب کد‌نویسی‌، هم‌نشینی خوبی دارد! (باشد که به غیرت آن‌ها که زور طراحی فونت مناسب را دارند بر بخورد و دست به کار شوند) برای اعمال فونت‌ها به صورت زیر عمل می‌کنیم:</p>
<pre class="code literal-block"><span></span><span class="p">(</span><span class="nv">set-default-font</span> <span class="s">"Inconsolata-10"</span><span class="p">)</span>



<span class="p">(</span><span class="nv">set-fontset-font</span>
   <span class="s">"fontset-default"</span>
   <span class="p">(</span><span class="nb">cons</span> <span class="p">(</span><span class="nv">decode-char</span> <span class="ss">'ucs</span> <span class="mh">#x0600</span><span class="p">)</span> <span class="p">(</span><span class="nv">decode-char</span> <span class="ss">'ucs</span> <span class="mh">#x06ff</span><span class="p">))</span> <span class="c1">; arabic</span>
   <span class="s">"Tahoma-8"</span><span class="p">)</span>
</pre>


<p>در خط اول‌، همان‌طور که معلوم است‌، فونت Inconsolata با سایز 10 را به عنوان فونت پیش‌فرض قرار دادیم. در ادامهٔ قضیه هم برای محدوده کاراکتر‌های عربی یونیکد‌، فونت Tahoma با سایز 8 را برای نمایش انتخاب کردیم. نتیجهٔ کار‌، فوق‌العاده قابل قبول است.</p>
<h5>برجسته کردن خط حاضر و شماره خط‌ها</h5>

<p>یکی از ویژگی‌های به درد بخور ویرایشگر‌های جدید‌، شمارهٔ خط‌هاست که در سمت چپ‌شان نوشته می‌شود. در حین توسعهٔ برنامه‌های پایتونی‌، مزیت این شماره‌ها کاملا مشهود است. این است که با اضافه کردن این دستور به ‎.emacs آن‌ها را به ایمکس‌مان اضافه می‌کنیم:</p>
<pre class="code literal-block"><span></span><span class="p">(</span><span class="nv">global-linum-mode</span> <span class="mi">1</span><span class="p">)</span>
</pre>


<p>همینطور یکی دیگر از ویژگی‌هایی که خیلی به دردمان می‌خورد این است که خطی که در حال حاضر نشانگر روی آن قرار دارد‌، به صورت برجسته‌تر نمایش داده شود. این کار به چشم در هنگام جستجوی مکان فعلی نمایش‌گر‌، فوق‌العاده کمک می‌کند. برای این کار‌، تکه کد زیر را هم اضافه می‌کنیم:</p>
<pre class="code literal-block"><span></span><span class="p">(</span><span class="nv">global-hl-line-mode</span> <span class="no">t</span><span class="p">)</span>

<span class="p">(</span><span class="nv">set-face-background</span> <span class="ss">'hl-line</span> <span class="s">"#000"</span><span class="p">)</span>
</pre>


<p>در خط اول اعلام می‌کنیم که ویژگی برجسته کردن خط حاضر را فعال کن. بسیاری از قالب‌های آماده‌، مقداری برای رنگ پس زمینهٔ این خط تعیین می‌کنند. اما از آن‌جایی که من با استفاده از ‎.Xresources رنگ‌بندی قالب را تعیین کرده‌ام‌، باید این کار را به صورت دستی انجام دهم (خط دوم). نکته این‌جاست که ممکن است قالب‌تان رنگ خوبی برای‌تان نگذاشته باشد که باز هم می‌توانید با همین خط دوم ترتیبش را بدهید.</p>
</div>
    </div>

    <div class="text-center">
                    <a class="btn btn-success" href="posts/wp/yn-ymkhs-dwst-dshtny-tnzymt-zhry/#disqus_thread" data-disqus-identifier="cache/posts/wp/yn-ymkhs-dwst-dshtny-tnzymt-zhry.html">Comments</a>


    </div>

    </article><article class="h-entry post-text"><div class="text-center">

        <h1 class="p-name entry-title"><a href="posts/wp/yn-ymkhs-dwst-dshtny-mdyr-bsth/" class="u-url">این ایمکس دوست داشتنی (مدیر بسته)</a></h1>
            شاهین
      <a href="posts/wp/yn-ymkhs-dwst-dshtny-mdyr-bsth/" rel="bookmark"><time class="published dt-published" datetime="2013-03-28T21:21:15+04:30" title="2013-03-28 21:21">2013-03-28 21:21</time></a>
    </div>
    <div class="e-content entry-content">
    <div>
<p>فعلا فکر کنم همین‌ها بودند که می‌خواستم بگویم. برویم سر اصل مطلب:</p>
<p>از نسخهٔ <strong>۲۴</strong> ایمکس به این‌طرف‌، یک مدیر بستهٔ عالی هم به آن اضافه شده. این یعنی این که نصب‌، نگهداری و بروزرسانی بسته‌های اضافه‌ای که روی ایمکس سوار می‌کنیم‌، فوق‌العاده آسان شده. پس برای شروع کار‌، چند مخزن بسته‌های ایمکس (جایی که ایمکس می‌تواند ابزار‌های جدید را پیدا‌، دانلود و نصب کند) را به این مدیر بسته می‌شناسانیم. برای این کار کافیست خطوط زیر را به فایل ‎.emacs اضافه کنیم. این فایل در سیستم‌عامل‌های یونیکس‌بیس (Linux, Mac, BSD و غیره) در پوشهٔ خانگی‌تان پیدا می‌شود. در مورد ویندوز نمی‌دانم این فایل کجاست و خود ویندوزی‌تان باید بروید پیدایش کنید. ولی روش کار غیر از پیدا کردن این فایل‌، برای‌تان مشابه با یونیکس‌بیس‌هاست ;-)</p>
<pre class="code literal-block"><span></span><span class="p">(</span><span class="nb">require</span> <span class="ss">'package</span><span class="p">)</span>

<span class="p">(</span><span class="k">setq</span> <span class="nv">package-archives</span> <span class="o">'</span><span class="p">((</span><span class="s">"gnu"</span> <span class="o">.</span> <span class="s">"http://elpa.gnu.org/packages/"</span><span class="p">)</span>
             <span class="p">(</span><span class="s">"marmalade"</span> <span class="o">.</span> <span class="s">"http://marmalade-repo.org/packages/"</span><span class="p">)</span>
             <span class="p">(</span><span class="s">"melpa"</span> <span class="o">.</span> <span class="s">"http://melpa.milkbox.net/packages/"</span><span class="p">)))</span>
<span class="p">(</span><span class="nv">package-initialize</span><span class="p">)</span>
</pre>


<p>در خط اول می‌گوییم که بستهٔ مدیر بسته‌ها (Package Manager) را لود کن. خط دوم‌، سه مخزن مختلف را به متغیر package-archives که مدیر بسته از آن برای دیدن لیست مخازن استفاده می‌کند نسبت می‌دهیم. و در خط سوم با صدا زدن تابع package-initialize به ایمکس می‌گوییم که بسته‌های نصب شده با Package Manager را در کجا پیدا کند.</p>
<p>تکه کد ارائه شدهٔ بالا به زبان Elisp است. زبانی که تنظیمات و بسته‌های ایمکس عموما با آن نوشته می‌شوند. وقتی ایمکس را اجرا می‌کنیم‌، ایمکس به صورت خودکار فایل ‎.emacs را برای یافتن تنظیماتش صدا می‌کند. اگر خدای ناکرده در حین انجام تنظیمات این‌چنینی‌، خرابکاری‌ای کردید و دیگر ایمکس‌تان لود نشد‌، لازم نیست که بروید یک ویرایشگر دیگر پیدا کنید و ‎.emacs را ویرایش کنید تا درست شود. کافیست ایمکس را به صورت <span class="lang:sh decode:true crayon-inline">emacs -Qاجرا کنید که دیگر فایل ‎.emacs را لود نکند. سپس به ویرایش‌تان بپردازید و ایمکس را دوباره لود کنید. در ادامهٔ‌ این سری پست‌ها‌، بار‌ها پیش می‌آید که ما فایل ‎.emacs را ویرایش می‌کنیم. و از آن‌جایی که ایمکس تنها در هنگام بالا آمدن آن را لود می‌کند‌، ممکن است خسته کننده به نظر بیاید که همیشه و بعد از هر تغییر‌، ایمکس را ببندید و دوباره باز کنید. برای این کار می‌توانید از یکی از دو روش زیر بهره بگیرید:</span></p>
<h4>eval-buffer</h4>

<p>اگر راهنمای همراه ایمکس را خوانده باشید‌، حتما می‌دانید که چطور توابع تعریف شدهٔ ایمکس را صدا کنید. اگر نه‌، من بهتان می‌گویم (ولی تنبلی</p>
<p><img class=" " alt="موقعیت خط اعلان در فریم ایمکس." src="http://dl.dropbox.com/u/25017694/Blog-photos/emacs2.png" width="299" height="104"> موقعیت خط اعلان در فریم ایمکس.</p>
<p>را کنار بگذارید و یک بار هم که شده‌، سر سری آن راهنما را بخوانید. ضرر نمی‌کنید) کافیست Meta-x  را وارد کنید (منظور از Meta عموما کلید Alt  است‌. بعضی کامپیوتر‌ها کلید دیگری برای این کار دارند که من فکر نمی‌کنم شما از آن‌ها داشته باشید. اگر هم دارید حتما خودتان می‌دانی</p>
<p>د آن کلید کدام است ;-)). پس از وارد کردن این دستور‌، در محل اعلان فریم ایمکس (پایین‌ترین خط فریم) نشان‌گرتان را می‌بینید که منتظر است دستوری برایش اعلام کنید. این دستور در واقع اسم یک تابع از ایمکس‌تان است. تابع <span class="lang:lisp decode:true  crayon-inline ">eval-buffer  کارش این است که کد Elisp موجود در بافر حاضر (بافری که وقتی درون آن هستید تابع را صدا کرده‌اید) را اجرا کند. این اجرا بلافاصله روی تنظیمات ایمکس‌تان اعمال می‌شود و می‌توانید نتیجه‌اش را در ایمکس‌تان ببینید. البته گاها تغییرات آن‌قدر بزرگ است که بهتر است ایمکس را دوباره اجرا کنید تا عواقبش را ببینید. ولی برای خالی نبودن عریضه‌، این دستور می‌تواند کمک حال خوبی باشد.</span></p>
<h4>C-x C-e</h4>

<p>حتما توجه کرده‌اید که هر دستور ایمکس درون یک جفت پرانتز نوشته می‌شود. شما می‌توانید‌، بعد از نوشتن هر دستور‌، با انتقال نشانگر به آخر آن (بعد از پرانتز) و زدن دستور <span class="lang:lisp decode:true  crayon-inline ">C-x C-e  اجرایش کنید و نتیجه را ببینید. برای مثال دستور زیر را وارد کنید:</span></p>
<pre class="code literal-block"><span></span><span class="p">(</span><span class="nb">+</span> <span class="mi">1</span> <span class="mi">2</span><span class="p">)</span>
</pre>


<p>نشانگر را به آخرش ببرید و <span class="lang:lisp decode:true  crayon-inline ">C-x C-e را وارد کنید. در خط اعلان نتیجهٔ جمع ۱ و ۲ را می‌بینید. از این روش می‌توانید برای تغییرات کوچک و زمانی که بافر‌تان زیادی بزرگ است و نیاز به زمان زیادی برای لود کامل دارد بهره ببرید. دیگر زیاده گویی نمی‌کنم و به سراغ راهنمای مدیر بسته می‌روم:</span></p>
<h4>مدیر بسته</h4>

<p>کار با این بسته فوق‌العاده آسان است. بعد از کانفیگی که نشان‌تان دادم‌، کافیست تابع package-list-packages را صدا بزنید ( <span class="lang:lisp decode:true  crayon-inline ">M-x package-list-packages ). امیدوارم این را بدانید که نیازی نیست همهٔ اسم تابع را تایپ کنید و با دکمهٔ Tab می‌توانید اسم تابع را کامل کنید D: بعد از چند ثانیه‌، ایمکس لیست آخرین بسته‌ها را از اینترنت دریافت می‌کند و بهتان نشان می‌دهد. در ادامهٔ این لیست شما بسته‌هایی که با استفاده از این ابزار نصب کرده‌اید (می‌کنید) و لیست بسته‌های پیش‌فرض ایمکس را می‌بینید.</span></p>
<p>برای دیدن توضیحات مربوط به هر بسته‌، کافیست به روی نامش رفته و<span class="lang:lisp decode:true crayon-inline">RET(اینتر خودمان) را بزنید. برای نصبش کافیست وقتی نشانگر روی نام بسته است کلید i  را بزنید تا برای نصب انتخاب شود. توجه کنید که فعلا فقط انتخابش کرده‌اید و بسته نصب نشده. با این کار کنار نام بسته (سمت چپ) یک I اضافه می‌شود که یعنی بسته برای نصب انتخاب شده. همینطور با زدن <span class="lang:default decode:true  crayon-inline">U (حرف U بزرگ) مدیر بسته به صورت خودکار بسته‌هایی که نیاز به به روز رسانی دارند را انتخاب می‌کند. بس از انتخاب بسته برای نصب یا به روز رسانی‌، کافیست که یک x  تایپ کنید. مدیر بسته شروع به نصب بسته‌ها می‌کند.</span></span></p>
<h4>تابع package-install</h4>

<p>با استفاده از این تابع می‌توانید بدون لود کردن لیست بسته‌ها‌، اقدام به نصب بسته‌ای جدید کنید. روش کار خیلی ساده است:</p>
<pre class="code literal-block"><span></span><span class="nv">M-x</span> <span class="nv">package-install</span> <span class="nv">RET</span> <span class="nv">PACKAGE_NAME</span> <span class="nv">RET</span>

<span class="nv">M-x</span> <span class="nv">package-install</span> <span class="nv">PACKAGE_NAME</span> <span class="nv">RET</span>
</pre>


<p>ولی من عموما ترجیح می‌دهم که به لیست بسته‌ها بروم و از آن‌جا نصب‌شان کنم. چون با این کار از آخرین تغییرات لیست و توضیحات بسته آگاه می‌شوم. تا همین‌جای کار کافیست‌. کمی در بین بسته‌ها چرخ بزنید و چند‌تایی از آن‌ها را امتحان کنید.</p>
</div>
    </div>

    <div class="text-center">
                    <a class="btn btn-success" href="posts/wp/yn-ymkhs-dwst-dshtny-mdyr-bsth/#disqus_thread" data-disqus-identifier="cache/posts/wp/yn-ymkhs-dwst-dshtny-mdyr-bsth.html">Comments</a>


    </div>

    </article><article class="h-entry post-text"><div class="text-center">

        <h1 class="p-name entry-title"><a href="posts/wp/yn-ymkhs-dwst-dshtny-mqdmh/" class="u-url">این ایمکس دوست داشتنی (مقدمه)</a></h1>
            شاهین
      <a href="posts/wp/yn-ymkhs-dwst-dshtny-mqdmh/" rel="bookmark"><time class="published dt-published" datetime="2013-03-27T19:00:30+04:30" title="2013-03-27 19:00">2013-03-27 19:00</time></a>
    </div>
    <div class="e-content entry-content">
    <div>
<p><a title="ایمکس در ویکی‌پدیا" href="http://wikipedia.org/wiki/Emacs" target="_blank"><img alt="لوگوی Gnu Emacs." src="http://upload.wikimedia.org/wikipedia/commons/thumb/5/5f/Emacs-logo.svg/270px-Emacs-logo.svg.png" width="270" height="217"></a> لوگوی Gnu Emacs.</p>
<p>خوب احتمالا به قدر کافی گیج شده‌اید‌! حتما با خود می‌گویید که چه نیازی به ابزاری دارم که نمی‌دانم به چه دردی می‌خورد‌؟ خوب کلید مساله همین‌جاست‌! اگر می‌خواهید با ایمکس آشنا شوید‌، باید از او انتظار داشته باشید که تمام کار‌های‌تان را برای‌تان انجام دهد‌! چطور؟ خوب چطوری‌اش را خیلی ساده واگذار می‌کنیم به پست‌هایی که قرار است طی یک سری پست سریالی در این وبلاگ منتشر کنم! اما قبل از شروع به انتشار‌شان باید به چند نکته اشاره کنم:</p>
<p></p>
<ul>
<li>
<a title="صفحهٔ خانگی ایمکس" href="http://www.gnu.org/software/emacs/emacs.html" target="_blank">Gnu Emacs</a>! آن بیرون چند توزیع مختلف ایمکس وجود دارد. ما در این‌جا موضوع بحث‌مان فرزند خلف ریچارد استالمن Gnu Emacs است که قابلیت نصب روی پلتفرم‌های مختلف‌، از جمله ویندوز را دارد. پس نیاز نیست که بترسید. البته مطمئنم اگر هنوز جرات نکرده‌اید از دمپایی ابری مایکروسافت جدا شوید‌، جرات سوئیچ به هیولایی مثل ایمکس را هم نخواهید داشت. هر چند که ایمکس در ویندوز هم می‌تواند زندگی‌تان را عوض کند. ;-)</li>
    <li>من هم ایمکس نمی‌دانم‌! ساده است. حدودا یک سالی می‌شود که از ایمکس استفاده می‌کنم‌، ولی حتی تا همین یکی دو هفته پیش همیشه با ترسی قلمبه به سراغش می‌رفتم. اما یک جور‌هایی الان احساس می‌کنم به جایی رسیده‌ام که می‌توانم بهتر از ایمکس کار بکشم.</li>
    <li>قرار نیست در این‌جا ایمکس یادتان بدهم‌! این یکی حتی از قبلی ساده‌تر است. برای یادگیری ایمکس‌، هیچ منبعی بهتر از خود ایمکس نیست! چطور؟ خیلی ساده‌، ایمکس‌تان را باز کنید و <strong>C-h t</strong> را وارد کنید. اگر خیلی خیلی تازه‌کارید این دستوری که نوشتم یعنی‌، کلید Ctrl را پایین نگه دارید‌، h را نوازش کنید و سپس هر دو کلید را رها کرده و t را یک بار فشار دهید. ساده بود؟ آماده باشید که با یکی از هیجان‌انگیز‌ترین آموزش‌های عمرتان روبرو شوید (دروغ گفتم‌، احتمالا خیلی خیلی برای‌تان خسته کننده خواهد بود. چون احتمالا فکر می‌کنید که خیلی از این کار‌ها را با Visual Studio یا چه می‌دانم یک ادیتور دیگر که الان استفاده می‌کنید‌، خیلی راحت‌تر انجام می‌دهید. ولی اگر به من اعتماد دارید‌، باور کنید که اشتباه می‌کنید.).</li>
    <li>این آموزش که انگلیسی است‌! دقیقا‌! شاید فکر کنید که با ترجمهٔ این آموزش بهتر می‌توانستم کمک کنم. ولی نه‌، آن‌قدر چیز برای یادگرفتن در مورد ایمکس به زبان انگلیسی وجود دارد‌، آن‌قدر نیاز به کمک گرفتن از ایمکس خواهیم داشت‌، آن‌قدر راهنماهای خوب در ایمکس وجود دارد که اگر تا الان انگلیسی‌تان داغان است‌، فکری به حال بهبودش بکنید. نیازی هم به کلاس‌ها و کتاب‌های گران‌قیمت ندارید. همین راهنما را باز کنید و شروع به خواندنش کنید. هر وقت هر جایی گیر کردید‌، با یک دیکشنری ترجمه را پیدا کنید. اوائل کمی سخت است‌، ولی هر چه جلوتر که می‌روید‌، به این شیوهٔ یادگیری بیشتر وابسته می‌شوید و لذت می‌برید ;-)</li>
    <li>اگر ایمکس یاد نمی‌دهی‌، پس این پست‌هایت به درد چه می‌خورد؟ خوب منظورم از آن بند این بود که چیز‌های پایه‌ای را خودتان باید یاد بگیرید. من در این پست‌ها سعی دارم جاهایی را نشان‌تان دهم که در تخیل‌تان هم نمی‌گنجد.</li>
    <li>چرا پست‌های سریالی؟ خوب ایمکس خیلی گنده است. خیلی خیلی کار می‌تواند انجام دهد. نوشتن یک کتاب ۱۰۰۰ صفحه‌ای هم نمی‌تواند شما را با همهٔ نادیده‌های‌تان آشنا کند. اما پست‌های کوتاه‌، که هم اشاره به نحوهٔ تنظیم قابلیت‌ها و هم اشاره به ویژگی‌های‌شان دارد‌، می‌تواند هم اشتیاق استفاده از آن‌ها را ایجاد کند و هم وقت کافی برای تجربه‌شان بدهد ;-)</li>
</ul>
<p>دیگر ادامه نمی‌دهم‌، همین‌قدر هم برای یک مقدمه کافیست. البته مطمئنم که C-h t برای‌تان مقدمهٔ خیلی خیلی بهتری خواهد بود. پس درنگ نکنید و به سراغش بروید ;-)</p>
</div>
    </div>

    <div class="text-center">
                    <a class="btn btn-success" href="posts/wp/yn-ymkhs-dwst-dshtny-mqdmh/#disqus_thread" data-disqus-identifier="cache/posts/wp/yn-ymkhs-dwst-dshtny-mqdmh.html">Comments</a>


    </div>

    </article><article class="h-entry post-text"><div class="text-center">

        <h1 class="p-name entry-title"><a href="posts/wp/dryft-mtn-trnhhy-mp3-b-lynwkhs/" class="u-url">دریافت متن ترانهٔ MP3 با لینوکس</a></h1>
            شاهین
      <a href="posts/wp/dryft-mtn-trnhhy-mp3-b-lynwkhs/" rel="bookmark"><time class="published dt-published" datetime="2013-02-07T20:03:14+03:30" title="2013-02-07 20:03">2013-02-07 20:03</time></a>
    </div>
    <div class="e-content entry-content">
    <div>
<p>اولین قدم‌، پیدا کردن سایتی بود که هم متن ترانه‌ها را به قدر کفایت داشته باشد‌، هم یک API درست درمان‌، یعنی رابطی که بتوان مثل آدم از طریق برنامه با آن به تبادل داده پرداخت نیز ارائه کند. خوب‌، خوشبختانه‌، این خارجکی‌ها‌، بر خلاف ما‌، سایت بدرد بخور زیاد دارند. پس انتخاب‌هایم خیلی زیاد بودند. اما کمی بیشتر که جستجو کردم دیدم <a title="Fetching lyrics in the command line" href="https://gist.github.com/febuiles/1549991" target="_blank">آدم سالاری</a> قبلا همچین اسکریپتی نوشته که مثل چــی هم کار می‌کند ;-)</p>
<p>اصل اسکریپت همچین جایی است:</p>
<pre class="code literal-block"><span></span>curl -s <span class="s2">"http://makeitpersonal.co/lyrics?artist=</span><span class="nv">$artist</span><span class="s2">&amp;amp;title=</span><span class="nv">$title</span><span class="s2">"</span>
</pre>


<p>خیلی ساده با curl یک درخواست به API سایت می‌فرستیم که در آن ‎$artist اسم خوانندهٔ ترانه و ‎$title اسم خود ترانه است. که البته‌، چون url‌ها نحو (Syntax) خاص خودشان را دارند‌، این اسکریپت‌نویس دوست داشتنی ما‌، با دو خط زیر‌، اسم خواننده و ترانه را معتبر می‌کند:</p>
<pre class="code literal-block"><span></span><span class="nv">artist</span><span class="o">=</span><span class="sb">`</span>perl -MURI::Escape -e <span class="s1">'print uri_escape($ARGV[0]);'</span> <span class="s2">"</span><span class="nv">$artist_name</span><span class="s2">"</span><span class="sb">`</span>

<span class="nv">title</span><span class="o">=</span><span class="sb">`</span>perl -MURI::Escape -e <span class="s1">'print uri_escape($ARGV[0]);'</span> <span class="s2">"</span><span class="nv">$song_title</span><span class="s2">"</span><span class="sb">`</span>
</pre>


<p>همین‌؟ تمام شد؟‌ خوب این اسکریپت کاری که می‌خواستیم را انجام داد. ولی شاهین را که می‌شناسید‌. دوست دارد کار‌هایش را <a title="چ‌چ‌چ (۹): چطور به صورت فله‌ای لینک‌های یوتیوب را از وب‌سایتی استخراج و دانلود کنیم‌!" href="http://shahinism.com/blog/1390/09/26/%da%86%e2%80%8c%da%86%e2%80%8c%da%86-%db%b9-%da%86%d8%b7%d9%88%d8%b1-%d8%a8%d9%87-%d8%b5%d9%88%d8%b1%d8%aa-%d9%81%d9%84%d9%87%e2%80%8c%d8%a7%db%8c-%d9%84%db%8c%d9%86%da%a9%e2%80%8c%d9%87%d8%a7/" target="_blank">فله‌ای</a> انجام دهد! یک کمی سخت است که هر بار بیایم اسم ترانه و خواننده را به اسکریپت بگویم‌، بعد شیلنگ خروجی را بگیرم توی یک فایلی که می‌خواهم و از این حرف‌ها. پس می‌رویم سراغ دستکاری بیشتر این اسکریپت.</p>
<h5>خجالت بکش شاهین</h5>

<p>حتما می‌دانید که می‌توان به فایل‌های MP3 تگ زد. همین تگ‌هایی که اسم خواننده و ترانه و ژانر و این‌جور حرف‌ها را می‌توان بهشان خوراند که تا دست آخر با MP3 Player خیلی راحت‌تر بشود سر و سامان‌شان داد. البته اگر راست کار‌تان<a title="موسیقی در وب فارسی‌" href="http://shahinism.com/blog/1389/01/15/%d9%85%d9%88%d8%b3%db%8c%d9%82%db%8c_%d8%af%d8%b1_%d9%88%d8%a8_%d9%81%d8%a7%d8%b1%d8%b3%db%8c%e2%80%8c/" target="_blank"> سایت‌های موسیقی ایرانی</a> است‌، از این تگ‌ها مطمئنا خیری نسیب‌تان نشده‌، چون از دَم مثل ندید بدید‌ها پرش کرده‌اند با آدرس سایت داغان‌شان ;-)</p>
<p>به هر حال‌، از آن‌جایی که آلبوم موسیقی مورد نظر من‌، مثل آدم تگ خورده بود‌، قصد داشتم تا از این تگ‌ها استفاده کنم. همیشه هم در مخیله‌ام این‌طور تصور می‌کردم که این تگ‌ها با یک روش مخوفی درون فایل موسیقی که اصلا نمی‌دانم چیست قایم شده‌اند و خواندن‌شان نیاز به کتاب‌خانه‌ای چیزی دارد که من از طرز کارش سر در نمی‌آورم. این بود که قصد داشتم اصلا کل اسکریپت را به برنامه‌ای به پایتون تغییر دهم. ولی خوب‌، یک سرچ کوچک کردم و کلی <b>خجالت کشیدم</b>.</p>
<p>همان‌طور که در<a title="Bash Script: Reading ID3v1 Tags" href="http://phoxis.org/2011/08/24/bash-script-reading-id3v1-tags/" target="_blank"> این لینک</a> توضیح داده شده‌، عموما‌، ۱۲۸ بیت آخر فایل MP3 شامل تگ‌های آن است. و ابزار‌های به ظاهر سادهٔ گنو/لینوکسی‌، مثل چـــی‌، کمک‌مان می‌کنند که این تگ‌ها را بخوانیم‌. ببینید:</p>
<pre class="code literal-block"><span></span><span class="nv">tag</span><span class="o">=</span><span class="k">$(</span>tail -c128 <span class="s2">"</span><span class="nv">$file</span><span class="s2">"</span> <span class="p">|</span> tr <span class="s1">'\0'</span> <span class="s1">' '</span><span class="k">)</span>

<span class="nv">id3</span><span class="o">=</span><span class="k">$(</span>head -c10 <span class="s2">"</span><span class="nv">$file</span><span class="s2">"</span> <span class="p">|</span> tr <span class="s1">'\0'</span> <span class="s1">' '</span><span class="k">)</span>
</pre>


<h5>سر هم کردن اسکریپت نهایی</h5>

<p>دیگر حالا‌، هم همهٔ ابزار‌های مورد نیاز‌مان را داریم‌، هم کلی چیز جدید یاد گرفته‌ایم. این است که‌، اسکریپت نهایی را سر هم می‌کنیم. که می‌توانید از <a title="lyric script" href="https://github.com/shahinism/Scripts/blob/master/Shell/lyric" target="_blank">این لینک</a> دریافتش کنید. برای استفاده از آن هم کافیست که اسم هر تعداد ترانهٔ MP3 را که دل‌تان می‌خواهد در جلویش تایپ کنید تا خودش باقی کار‌ها را انجام دهد.</p>
<p><b>نکته:</b> خوب گاها پیش می‌آید که اسم ترانه‌، شامل کلماتی نظیر (Live) و یا (Bonus) باشد. و یا شاید اسم سایتی‌، چیزی را شامل شود. در این صورت‌، احتمالا API ما بر می‌گرداند که چیزی پیدا نکردم و از این حرف‌ها‌. ولی اسکریپت بیشعور ما آن را هم درون یک فایل هم اسم ترانه با فرمت txt ذخیره می‌کند. این‌جایش را دیگر خودتان می‌توانید با هنر دستکاری فایل لینوکسی‌تان‌، راست و ریست کنید ;-)</p>
</div>
    </div>

    <div class="text-center">
                    <a class="btn btn-success" href="posts/wp/dryft-mtn-trnhhy-mp3-b-lynwkhs/#disqus_thread" data-disqus-identifier="cache/posts/wp/dryft-mtn-trnhhy-mp3-b-lynwkhs.html">Comments</a>


    </div>

    </article><article class="h-entry post-text"><div class="text-center">

        <h1 class="p-name entry-title"><a href="posts/wp/chr-gnwlynwkhs-r-dwst-drm-bh-sbkh-shhy/" class="u-url">چرا گنو/لینوکس را دوست دارم؟ به سبک شاهینیسم!</a></h1>
            شاهین
      <a href="posts/wp/chr-gnwlynwkhs-r-dwst-drm-bh-sbkh-shhy/" rel="bookmark"><time class="published dt-published" datetime="2013-01-30T14:04:58+03:30" title="2013-01-30 14:04">2013-01-30 14:04</time></a>
    </div>
    <div class="e-content entry-content">
    <div>
<p>حقیقتش‌، پدیده‌ای چون گنو/لینوکس‌، در دنیای من‌، آن هم با ترجمه‌هایی مضحک از کلماتی چون آزادی‌، همکاری‌، رقابت‌ و جنگندگی‌، بیشتر به رویایی دست نیافتنی شباهت دارد تا واقعیتی قابل لمس. بار‌ها سعی کردم که راهی برای توصیف معنای آزادی و قدرت گنو/لینوکس پیدا کنم. اما برای مردمانی که نیازی به آزادی نمی‌بینند‌، این کار به کوبیدن میخی در سنگ می‌ماند. مردمی که قدرت را با ثروت اشتباه می‌گیرند و دانش را برای کسب ثروت دنبال می‌کنند. دنیایی که همکاری در آن به معنای پایین کشیدن ارزش همکارانت باشد و تنها به واسطهٔ کسب حقوق مادی‌، همکاری در آن معنا یابد‌، هرگز نمی‌تواند گنو/لینوکس را درک کند. در چنین دنیایی‌، بهترین توصیف گنو/لینوکس‌، یک ویندوز ضعیف و مخوف است که تنها دیوانگان به استفاده از آن روی می‌آورند! D:</p>
<p>به واسطهٔ آموزش‌هایی که در دوران تحصیل دیده بودم‌، کم کم به جایی هدایت می‌شدم که دیگر نمی‌توانستم آن‌طور که باید به حرفه‌ای که دوست داشتم نگاه کنم. حرفه‌ای که روزی آرزوی فعالیت در آن را داشتم‌، داشت به کابوسی تلخ تبدیل می‌شد. نمی‌توانستم تنها با این دلیل که ابزار یا رفتاری در جامعهٔ اطرافم پسندیده شده‌، آن را قبول کنم. نباید هم این‌طور می‌شد. دوست داشتم قدم به قدم مسیر را خودم تجربه کنم‌. حتی شکست‌هایش را. چون یاد گرفته بودم چطور با آن‌ها کنار بیایم.</p>
<p>دیگر وقت آن رسیده بود که از قالبی که دورم ساخته شده بود بیرون بیایم. باید یاد می‌گرفتم که خودم را به چالش بکشم. باید از توصیف کار‌هایم برای دیگران دست می‌کشیدم‌. از راهنمایی‌شان. یک کلام‌، باید سنگی را در آغوش می‌کشیدم و به دریای گنو/لینوکس می‌پریدم! همین کار را هم کردم. تمام آموخته‌ها و تجربه‌های چند ساله‌ام را فراموش کردم. حتی ویندوز را نگه نداشتم. یک نصب کامل. یک تیر خلاص. آسان بود؟ نه واقعا نبود. خصوصا با استثناهایی که تنها انسان‌هایی که در کشور‌هایی چون کشور من زندگی می‌کنند درک‌شان می‌کنند. روز‌ها وقت صرف کردم تا راهی برای چشیدن آزادی در اینترنت پیدا کنم. برای آزادانه گشتن در بزرگترین دانشگاه زیر دستم(بماند که هنوز هم هر از چندگاهی‌، باید به دنبال روش‌های جدیدی باشم).</p>
<p>آزمون‌ها و خطا‌ها شروع شد. هر شکست آموزشی بزرگ‌تر در دل داشت. آموزشی که محال بود در دنیای گذشته‌ام حتی به آن فکر کنم. دیگر داشتم به خودم محدود می‌شدم. دیگر فارسی کارساز نبود. منابع فارسی هر چند شاید گسترده‌، ولی تاریخ انقضا گذشته بودند. روزی فکر می‌کردم برای یادگیری نیازی به انگلیسی ندارم و روی همین تفکر‌، دور کلاس زبان را خط کشیدم. ولی حالا وقتش رسیده بود که اشتباهم را ببینم. داشت به تعداد چیز‌هایی که باید یاد می‌گرفتم اضافه می‌شد. سخت بود ولی تا دلتان بخواهد زمان بود که داشتم.</p>
<p>بعد از آن همکاری‌هایی هر چند کوتاه مدت با دیگر فعالان این عرصه شروع شد که تجربه‌های زیادی در رابطه با کار گروهی و اخلاقیات ایرانیزه شده‌مان به همراه داشت. ظرف یک‌سال جهش بزرگی در سواد و علاقه‌مندی‌هایم دیدم که در پنج سال دوران تحصیل دانشگاهی‌ام خواب‌شان را نمی‌دیدم. دیگر برای یادگیری ابزار‌ها و روش‌ها نیاز به اساتید و آن کتاب‌های قطورشان نداشتم. تنها کافی بود از دنیای اطرافم برای یادگیری کمک بگیرم. در نزدیک‌ترین مرحله‌، خود نرم‌افزار‌ها بودند که راه را نشانم می‌دادند. بعد از آن جامعهٔ کاربری. از طرف دیگر موضوع وقتی جالب‌تر می‌شد که دیگر محدود به ابزار‌ها نبودم.</p>
<p>اگر از خروجی نرم‌افزاری راضی نبودم می‌توانستم آن را تغییر دهم. یا اصلا چرا زحمت بی‌جا بکشم؟ آن را به نرم‌افزار دیگری می‌خوراندم تا در نهایت خروجی دلخواهم را به دست آورم. دیگر نیازی نبود که دیگران به کارم نمره بدهند. نمره‌ها نتیجهٔ کارم بودند. دیگر اشتباه‌ها به ضررم تمام نمی‌شد. اشتباه‌ها فرصتم بودند. حالا دیگر در مسیری قرار گرفته بودم که قدرت گنو/لینوکس را درک کنم. جایی که هر چه بیشتر یاد می‌گرفتم‌، می‌دیدم که چه قدر بی‌سوادم. بماند که درک این بی‌سوادی‌، از کور‌کورانه باور داشتن به با سوادی‌، آن هم به واسطهٔ معدل ۲۰ دانشگاه لذت‌بخش‌تر بود ;-)</p>
<p>هر چند خوب می‌دانم راه درازی تا درک کامل دنیای جدیدم پیش‌رو دارم. دنیایی که شاید هرگز نتوانم تمام گوشه‌هایش را ببینم. اما افتخار می‌کنم که سرانجام (دیر یا زودش اصلا مهم نیست) به سوی سرزمینی از عجایب قدم برداشتم که بدون هیچ چشم داشتی‌، کمر به آموزش دادن و قدرتمند کردنم بسته است.</p>
<p><a href="http://blog.sito.ir/why-i-love-gnulinux/"><img title="لوگوی مسابقه «چرا گنو/لینوکس را دوست دارم؟»" alt="لوگوی مسابقه «چرا گنو/لینوکس را دوست دارم؟»" src="http://blog.sito.ir/wp-content/uploads/2013/01/blog-competition-468.png" width="468" height="94"></a> لوگوی مسابقه «چرا گنو/لینوکس را دوست دارم؟»</p>
</div>
    </div>

    <div class="text-center">
                    <a class="btn btn-success" href="posts/wp/chr-gnwlynwkhs-r-dwst-drm-bh-sbkh-shhy/#disqus_thread" data-disqus-identifier="cache/posts/wp/chr-gnwlynwkhs-r-dwst-drm-bh-sbkh-shhy.html">Comments</a>


    </div>

    </article>
</div>
        <nav class="postindexpager"><ul class="pager">
<li class="previous">
                <a href="index-23.html" rel="prev">Newer posts</a>
            </li>
            <li class="next">
                <a href="index-21.html" rel="next">Older posts</a>
            </li>
        </ul></nav><script>var disqus_shortname="shahinism";(function(){var a=document.createElement("script");a.async=true;a.src="//"+disqus_shortname+".disqus.com/count.js";(document.getElementsByTagName("head")[0]||document.getElementsByTagName("body")[0]).appendChild(a)}());</script>
</div>
    </div>
    <!--End of body content-->
  </div>

  <footer id="footer" class="site-footer">
    Contents © 2016         <a href="mailto:me@5hah.in">شاهین</a> - Powered by         <a href="https://getnikola.com" rel="nofollow">Nikola</a>         
    
  </footer><script src="assets/js/all-nocdn.js"></script><script>$('a.image-reference:not(.islink) img:not(.islink)').parent().colorbox({rel:"gal",maxWidth:"100%",maxHeight:"100%",scalePhotos:true});</script><!-- fancy dates --><script>
    moment.locale("en");
    fancydates(0, "YYYY-MM-DD HH:mm");
  </script><!-- end fancy dates -->
</body>
</html>
