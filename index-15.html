<!DOCTYPE html><html lang="fa"><head><meta charset="utf-8"><meta name="description" content="بعضی وقت‌ها باید قبل از این که بتوانید راه بروید‌، بدوید‌!"><meta name="author" content="شاهین آزاد"><title>شاهینیسم (صفحهٔ ارسال‌های قدیمی 15) | شاهینیسم</title><link href="assets/css/rst.css" rel="stylesheet" type="text/css"><link href="assets/css/code.css" rel="stylesheet" type="text/css"><link href="assets/css/colorbox.css" rel="stylesheet" type="text/css"><link href="assets/css/theme.css" rel="stylesheet" type="text/css"><link href="assets/css/custom.css" rel="stylesheet" type="text/css"><!--[if lt IE 9]>
<script src="http://html5shim.googlecode.com/svn/trunk/html5.js" type="text/javascript"></script>
<![endif]--><link rel="alternate" type="application/rss+xml" title="RSS fa" href="rss.xml"></head><body class="home blog">
    
    <script type="text/javascript">var addthis_config={"ui_language":"${lang}"};</script><div id="siteWrapper">
      <h1 id="vcard author">
        <a href="." title="شاهینیسم">شاهینیسم</a>
      </h1>

      <div id="mainNav">
        <ul><li><a href="stories/drbrh-mn-2.html">About</a>



  </li><li><a href="archive.html">Archives</a>



  </li><li><a href="categories/index.html">Tags</a>



  </li><li><a href="http://feeds.feedburner.com/Shahinism">RSS</a>


</li>
        </ul></div>
      <div id="siteDescription">
        
        
        
      </div>
      <div id="coreContent" class="hfeed">
        

<div class="post hentry">
  <h5 class="postDate"><abbr class="publishd">
    ارسال شده: 2012-06-10 09:50
  </abbr></h5>
  <div class="postContent">
    <h3 class="entry-title"><a href="posts/blog13910321wqy-ngry-ykh-ntql-z-cpanel-bh-directadmin.html">وقایع نگاری یک انتقال از Cpanel به DirectAdmin</a></h3>
    
    <div class="entry-content">
      <p></p><p>مدتی بود که از <a title="صفحه اصلی هاستینگ ویونا" href="http://vioona.net" target="_blank">هاستینگ ویونا</a> استفاده می‌کردم و بر خلاف دیگر شرکت‌های ایرانی که قبلاً تجربهٔ کار با آن‌ها را داشتم‌، تیم راضی کننده‌ای بودند‌. کیفیت خدمات خوب و قیمت مناسبش باعث می‌شود که عمدتا پیشنهادم به دوستان همین هاستینگ باشد‌. اما نمی‌دانم متوجه شده بودید یا نه‌، مدتی بود که موقع ورود به وبلاگم با صفحهٔ ثبت وبلاگ وردپرس روبرو می‌شدید‌! انگار که اصلاً هیچ اطلاعاتی در پایگاه دادهٔ وبلاگ وجود ندارد و قرار است که وبلاگ از نو ساخته شود‌! (بماند که اولین بار که این وضعیت را دیدم و متوجه شدم هیچ رکوردی از پایگاه داده‌ام روی Cpanel وجود ندارد‌، کم مانده بود سکته کنم‌!)
پس از پیگیری معلوم شد مشکل از آپگرید MySQL و ناسازگاری‌اش با Cpanel بوده و اینکه گاهی اوقات خود ویونا پایگاه داده ‌ها را برای بررسی لاگ‌ها از دسترس خارج می‌کرد (با تمام احترامی که برایشان قائلم‌، حقا کار زشتی می‌کردند‌!) یکی دو بار اول که با این وضعیت روبرو بودم زیاد بد به دلم راه ندادم‌، ولی وقتی دیدم که دیگر دارد زیادی روی آمار بازدید‌هایم تأثیر می‌گذارد تصمیم بر انتقال گرفتم (البته گرفتیم من و <a title="وبلاگ ایمان امینی!" href="http://emanlog.com" target="_blank">ایمان</a> ;-)). جالب اینکه این تصمیم مصادف شد با <a title="یک پزشک = با پارس‌پک، میزبانی ابری را تجربه کنید" href="http://1pezeshk.com/archives/2012/06/parspack.html" target="_blank">یک ریپورتاژ </a>از یک پزشک و آن کپن تخفیفش (شده حکایت اینکه اگه طناب مفت شه همه می‌رن خودشون رو دار می‌زنن ;-)). لازم می‌دانم از علیرضا مجیدی عزیز بابت این ربپورتاژ و تجربه‌های عالی‌ای که بر سر این انتقال به دست آوردم تشکر کنم‌.</p>
<p><a title="پارس‌پک" href="http://parspack.com/" target="_blank">هاستینگ ابری پارسپک</a> مقصد بعدی شد‌. حقیقتش هنوز هم درک نمی‌کنم که این واژهٔ ابری پشت‌بند این هاستینگ چه معنی دارد ولی خوب امکانات جالب و متفاوتی را شامل می‌شد‌. مثل اینکه رم یا CPUی مصرفی هاست را می‌توانید خودتان انتخاب کنید‌. یا اینکه امکانات گزارشی عالی‌اش‌. اما چیزی که بیشتر از همه مورد توجه من قرار گرفت‌، تیم پشتیبانی فوق‌العاده مودب‌، حرفه‌ای و با تجربه‌شان بود‌. تیکت‌ها خیلی سریع جواب داده می‌شد و به حق ثابت کردند که به مشتری اهمیت می‌دهند‌.</p>
<p>دیگر تعریف کافی است‌. بهتر است برویم سراغ قضیهٔ این انتقال‌:</p>
<p>سیستم مدیریت هاستینگ DirectAdmin بود که قبلاً آن موقع‌ها که خیلی خیلی ساده بود یک بار تجربه‌اش کرده بودم و با دیدن این همه تغییر در آن شگفت‌زده شدم‌. ولی خوب یک غم بزرگ به سراغم آمد و آن اینکه چطور اطلاعات هاست قبلی را به این‌جا منتقل کنم‌. اگر این Cpanel‌ای بود با امکانات پشتیبان‌گیری هاستینگ قبلی انتقال خیلی سر راست و آسان بود‌، ولی خوب من بی‌تجربه این‌بار در همچین موقعیتی گیر کرده بودم‌.</p>
<p>ولی خوب یک ایدهٔ ساده به ذهنم رسید‌. پشتیبان گیری از پایگاه دادهٔ MySQL و انتقالش روی هاست جدید و سپس انتقال فایل‌ها از روی FTP‌! منطقاً باید جواب دهد دیگر‌! (خوبی مساله اینجا بود که روی هر دو هاست PHPmyadmin نصب بود‌)</p>
<p>اولین جستجو در گوگل و رسیدن <a title="backing up your database using phpmyadmin" href="http://codex.wordpress.org/Backing_Up_Your_Database#Using_phpMyAdmin" target="_blank">به این آموزش </a>از مستندات وردپرس برای پشتیبان‌گیری از پایگاه داده روی PHPmyadmin! سر راست و سریع‌. (نکتهٔ جالبش این بود که خود پایگاه حدود ۷ مگابایت حجم داشت ولی وقتی با gzip فشرده می‌شد حجمش به ۱۰ درصد کاهش پیدا می‌کرد). پشتیبان گرفته شد و پس از ساختن یک یوزر جدید روی DirectAdmin خیلی راحت Restore شد‌. بخش اعظم کار انجام شده بود‌! فقط می‌ماند فایل‌ها‌. با Filezilla خیلی راحت انتقال داده شدند‌. ولی تفاوت عمده‌ای که کمی گیجم کرد نحوهٔ چینش دامنه‌ها روی این هاستینگ بود‌.</p>
<p>در Cpanel شما موقع افزودن یک دامین جدید‌، انتخاب می‌کردید که درخواست این دامین به کدام شاخه از هاستینگ ارجاع داده شود‌. ولی در این‌جا خبری از آن تنظیمات برای دامنه نبود‌. بعد از کمی جستجو متوجه شدم که یه شاخه به اسم Domains نام دو دامنه را در خود دارد‌. احتمال دادم که با انتقال فایل‌های مربوط به هر وبلاگ به داخل پوشهٔ مربوط به دامنه همه چیز باید درست باشد‌. خوب این کار را کردم و DNS‌های مربوطه را نیز به دامنه‌ام اضافه کردم‌. باید جایی می‌رفتم و گفتم موقع برگشتنم معلوم می‌شود که این حدس‌ها و احتمال‌ها درست کار می‌کند یا نه‌.</p>
<p>همین شد که دیروز چهار-پنج ساعت این وبلاگ خطای اتصال به پایگاه داده می‌داد‌! خوشبختانه تمام حدس‌ها درست بود و مشکل بر سر این بود که تنظیمات فایل wp-config وردپرس را با دیتابیس جدید هماهنگ نکرده بودم‌. با حل این مشکل انتقال کاملاً درست و بدون مشکل انجام شده بود و خیالمان راحت شد ;-)</p>
    </div>
    <div class="postMeta">
      <div class="comments">
        
        
    
        <a href="posts/blog13910321wqy-ngry-ykh-ntql-z-cpanel-bh-directadmin.html#disqus_thread" data-disqus-identifier="cache/posts/old/blog13910321wqy-ngry-ykh-ntql-z-cpanel-bh-directadmin.html">Comments</a>
    

        
      </div>
    </div>
  </div>
</div>

<div class="post hentry">
  <h5 class="postDate"><abbr class="publishd">
    ارسال شده: 2012-06-08 11:54
  </abbr></h5>
  <div class="postContent">
    <h3 class="entry-title"><a href="posts/blog13910319wqty-z-syt-dnshgh-hrf-myznym-z.html">وقتی از سایت دانشگاه حرف می‌زنیم‌، از چه حرف می‌زنیم؟</a></h3>
    
    <div class="entry-content">
      <p></p><p>در طی سال‌های گذشته که به اسم دانشجو شناخته شده‌ام و بالطبع دور و بری‌های دانشجوی زیادی هم پیدا کرده‌ام‌، به لطف کامپیوتر بلد بودنم‌، شانس دیدار با سایت‌های دانشگاه‌های مختلفی را در ایران داشته‌ام‌! سایت‌هایی که به قولی قرار از به وجود آمدنشان این بوده که با استفاده از <strong>اتوماسیون‌</strong> (عبارتی که خودشان به کار می‌برند)، راه حلی برای <strong>صف‌های طولانی</strong> انتخاب واحد‌، که در آن هیچ کس نمی‌توانست به واحدی که می‌خواهد دست یابد و یا <strong>پروسهٔ بی‌دلیل پیچیدهٔ</strong> دریافت مثلا گواهی اشتغال به تحصیل باشد‌! اما حقیقتش این چند وقت می‌بینم که بیشتر <strong>بلای جان</strong> ملت شده است‌!
از گروکشی نمایش نمره یا کارت امتحان پس از دریافت کامل شهریه گرفته‌، تا اختلاف حساب‌های ۴۰-۵۰ هزار تومانی که همیشهٔ خدا برای همهٔ دانشجو‌ها (حتی کسانی که شهریه‌شان را کامل و سر وقت پرداخت کرده‌اند) در شرف فارغ‌التحصیلی لحاظ می‌شود.</p>
<p>برای اشاره به یکی از کوچک‌ترین مشکلات حاضر کافیست آدرس <a title="دانشگاه آزاد اسلامی واحد لاهیجان" href="http://liau.ac.ir" target="_blank">liau.ac.ir</a> را در مرورگرتان باز کنید‌. آدرس سایت دانشگاه آزاد واحد لاهیجان است‌. عه؟ چه شد؟ بله درست فهمیدید‌، در اولین تلاش برای دست‌یابی به این سایت به گوگل ارجاع داده می‌شوید‌! دفعهٔ بعد که تلاش کنید چشمتان به جمال خود سایت روشن می‌شود‌! حالا خود این آدرس هم برای خودش داستان دارد‌! اول بود liau.ir‌! بعد یک روز دیگر این آدرس داخل نمی‌رفت (عبارت بهتری پیدا نکردم ;-))! هیچ صفحهٔ راهنمایی هم نبود که آدرس جدید کدام است‌. وقتی از مسئولش پرسیده شد گفت:</p>
<p></p><blockquote>می‌خوایم این آدرس جدید برای دانشجو‌ها جا بیافته‌، واسه همین قبلی رو ناک اوت کردیم‌!</blockquote>
<p>بعد آدرس جدید کجا هست؟</p>
<blockquote>رو <strong>تابلو اعلانات</strong> زدیم‌!</blockquote>

<p>یا برای نمونه کافیست در یکی از روز‌های انتخاب واحد آن هم با یک اتصال اینترنت<strong> یک مگابایت بر ثانیه</strong> (آن هم در کشوری که <strong>Dial-UP</strong> حرف اول را می‌زند) سعی کنید به سرور دانشگاه برای انتخاب واحد دسترسی پیدا کنید‌! پس از چند بار خطای سرور <strong>IIS</strong> و دو سه بار خطا روی <strong>مرورگرتان</strong> (که مثلا اگر Opera باشد‌) شاید موفق شوید به صفحه اول حسابتان وارد شوید‌! ماشاالله این بخش حساب‌های دانشجویی آن‌قدر <strong>کیفیت</strong> دارد که در تمام دانشگاه‌های آزاد کشور مورد استفاده قرار می‌گیرد‌!</p>
<p>می‌خواهید شهریه بدهید؟ پرداخت الکترونیکی داریم‌. می‌روید داخل و عه؟ تنها کارت بانک ملی قابل پذیرش است؟ احتمالا دانشگاه آزاد به خاطر<strong> بودجهٔ مالی ضعیفش</strong> قدرت پرداخت کارمزد بانک‌های مختلف را ندارد‌، پس شما باید بروید یک حساب جدای بانک ملی برای خودتان باز کنید و با کارت آن پرداخت را انجام دهید‌! خوب مگر مشکلش چه بود‌، می‌رفتیم بانک فیش می‌نوشتیم و پول را مستقیم می‌ریختم به حساب حضرات دیگر‌!</p>
<p>از سایت دانشگاه آزاد گفتم دلم نمی‌آید یادی از <strong>سیستم گلستان پیام نور</strong> نکنم‌! آن قبلی در هر دانشگاه به صورت مستقل مورد استفاده قرار می‌گیرد‌. ولی این یکی <strong>کشوری</strong> است‌! یعنی ابعاد فوق‌العاده بزرگ‌تر‌! بله به آدرس <a title="سیستم گلستان دانشگاه پیام نور" href="http://reg.pnu.ac.ir" target="_blank">reg.pnu.ac.ir </a>بروید‌ و ورود به سیستم را انتخاب کنید! هاها‌! گیر کرد؟ مرورگرتان فایرفاکس است؟ Opera؟ کروم؟ سافاری؟ نه خیر عزیز جان‌! تنها و تنها IE قابلیت باز کردنش را دارد‌. حالا جدای از این خدا نکند دست به دامانش شوید تا کاری برایتان انجام دهد‌! مثلا پریروز شهریه را داده‌اید و خوش‌خوشان می‌روید که کارت امتحان بگیرید‌، می‌گوید:</p>
<blockquote>کد ۱۸:‌ امکان دسترسی به این امکان برایتان وجود ندارد!</blockquote>

<p>خوب چرا؟ تمام سایت را زیر رو کنید‌، زنگ بزنید پشتیبانی‌، طراح سایت را پیدا کنید‌، هیچ‌کس نمی‌داند چرا‌! جز مدیرگروهتان‌ که احتمالا آن روز یا مریض بوده سر کار نیامده یا زاییده‌! ولی خوب من می‌گویم‌، احتمالا <strong>۷۲ ساعت</strong> طول می‌کشد که پرداخت شهریه‌تان تایید شود‌! (اتوماسیون یعنی این؟)</p>
<p><strong>این‌ها را گفتم که بگویم‌‌</strong>، برادر/خواهر من که مسئول طراحی‌، پیاده‌سازی‌ و یا نگهداری یک همچین سیستمی می‌شوی‌، سایت اینترنتی قرار است <strong>۲۴ ساعته</strong> و بدون وابستگی به هیچ<strong> شخص ثالثی</strong> کاری که به آن محول شده را در <strong>کمترین زمان ممکن</strong> و با <strong>بهترین کیفیت</strong> انجام دهد‌! اگر این‌طور نباید باشد که همان سیستم کاغذی قدیمی خیلی هم <strong>با اطمینان‌تر</strong> است‌!</p>
<p>اطلاع‌رسانی برای یک سایت باید توسط <strong>خودش</strong> انجام شود‌! چون از همهٔ ابزار‌های دیگر در دسترس‌تر است‌.</p>
<p>به خدا‌، به پیر‌، به پیغمبرت قسم غیر از <strong>ویندوز‌</strong>، غیر از <strong>ASP</strong> و غیر از آن فریمورک کوفتی ‎<strong>.Net</strong> ابزار‌های ساده‌تر و با کیفیت‌تری هم برای پیاده‌سازی سایت وجود دارد‌ که نه <strong>وابسته به مرورگر</strong> است و نه آن‌قدر سنگین که آن سرور کوفتیتان را ببلعد‌! <strong>تعصب</strong> روی زبان برنامه‌نویسی‌، روی روش طراحی‌، روی چه می‌دانم بانک انتخابی برای دریافت وجه‌، می‌تواند<strong> برای کاربر نهایی بی‌خودی دردناک باشد‌!</strong> شما که در همهٔ شرایط ممکن سناریوی کاربر حضور ندارید‌.</p>
<p>در آخر هم می‌خواهم بگویم دوست دانشجوی من‌! <strong>آدمی که نمی‌دانی در مورد چه دارم حرف می‌زنم‌</strong>! اگر من کاربر نتوانستم با اطلاعات تو‌، کاری را در سایت دانشگاه‌تان‌، سازمان‌تان‌، دولت‌تان انجام دهم‌، دلیل بر <strong>نابلد</strong> بودن من نیست‌! هیچ <strong>کافی‌نتی</strong> هم که وضعیت خاص نداشته (مثلا اگر قرار بر استفاده از شناسه مجوز دار باشد) باشد هم نمی‌تواند آن کار را برایت انجام دهد‌. یک سایت دانشگاه در زبان توی نا بلد می‌شود مثلا <strong>دفتر‌</strong>! برای مثال رفته‌ای داخل دفتر و مدیر نیست‌!<strong> این یعنی منشی آن‌جا کارش را درست بلد نبوده؟</strong> بی‌خیال اصلا‌! برای که دارم می‌نویسم؟ برای کسی که<a title="اضافات" href="http://www.aparat.com/v/cde377bf1113875af91b0d5d842a8c09220472" target="_blank"> روی ماه دنبال پپسی می‌گردد؟</a></p>
    </div>
    <div class="postMeta">
      <div class="comments">
        
        
    
        <a href="posts/blog13910319wqty-z-syt-dnshgh-hrf-myznym-z.html#disqus_thread" data-disqus-identifier="cache/posts/old/blog13910319wqty-z-syt-dnshgh-hrf-myznym-z.html">Comments</a>
    

        
      </div>
    </div>
  </div>
</div>

<div class="post hentry">
  <h5 class="postDate"><abbr class="publishd">
    ارسال شده: 2012-06-04 16:51
  </abbr></h5>
  <div class="postContent">
    <h3 class="entry-title"><a href="posts/blog13910315hgkhwrh-gftr-wl.html">هاگاکوره: گفتار اول</a></h3>
    
    <div class="entry-content">
      <p></p><h4>پیش‌گفتار</h4>
حقیقتش این که من وبلاگ‌نویسی را‌، تنها و تنها برای لذتش انجام می‌دهم‌. و شاید هم اندکی از دلیلش مربوط به آرشیو کردن مقداری از موضوعات مورد علاقه‌ام باشد‌. تا به امروز‌، عمدهٔ نوشته‌هایم در این وبلاگ‌، مربوط شده است به دنیای کامپیوتر‌. و الان هم به خوبی سیر صعودی‌ام در این زمینه (‌هر چند با شیب کم‌) قابل مشاهده است‌. اما راستش را بخواهید دیگر این‌چنین نوشتن‌، و محدود بودن به سرفصلی خاص نمی‌تواند آن‌طور که باید جذبم کند‌!
<p>خوشبختانه با ساختار جدیدی که برای وبلاگ آماده کرده‌ام (و احتمالا دستکاری‌هایی که دوباره روی آن انجام خواهم داد) این قابلیت را پیدا کرده که بتوان دسته‌های مختلف را به شایستگی در کنار هم جای داد‌. این‌ها را می‌گویم که گفته باشم از این پس دیگر صرفا این وبلاگ کامپیوتری‌، لینوکسی‌، آی‌تی‌ای یا هر سرفصلی که قبلا رویش سایه افکنده بود نیست‌! می‌خواهد یک قدم دیگر به شاهینیسم بودن نزدیک شود‌. از این به بعد این وبلاگ می‌شود میعاد‌گاه هر چه که نظرم را به خود جلب می‌کند‌. خوب البته طبیعیست که هنوز هم تعداد مطالب کامپیوتری‌ام نسبت به باقی در اکثریت باشند (‌نا سلامتی موهایم را در این صنعت از دست داده‌ام ;-))</p>
<p>فعلا اولین پست کتاب‌خوانی‌ام را داشته باشید تا بعد‌!</p>
<h4>هاگاکوره</h4>

<p>کتاب‌خوان حرفه‌ای نیستم‌. ولی چه باور کنید یا نه‌، هیچ‌چیز به اندازه کتاب خواندن نمی‌تواند آرامم کند‌. حقیقتش همین را هم دو سه سالی است که کشف کرده‌ام‌. راست راستش را هم که بخواهید می‌شود از ۸۸ به این‌ور‌! اراجیف بس است‌! کتاب هاگاکوره را اولین بار در فیلم <a title="Ghost Dog on IMDB" href="http://www.imdb.com/title/tt0165798/" target="_blank">Ghost Dog</a> جیم جارموش دیدم‌. نقل قول‌های به جا از این کتاب و شخصیت اول فیلم که تحت تأثیر نوشته‌های کتاب بود نظرم را جلب کرد‌. خوشبختانه بعد از جستجو کردن دیدم که کتاب واقعا وجود خارجی دارد‌! کتابی که پشت جلد ترجمهٔ فارسی‌اش چنین می‌نویسد:</p>
<blockquote>در روز شانزدهم ماه می سال ۱۷۰۰‌، نابشیما میتسوشیگه در گذشت‌. یکی از نزدیک‌ترین مریدان وی‌، یاماموتو چونه‌تومو‌، سرخورده از تمایلات و گرایش‌های جانشین میتسوشیگه‌، در خواست استعفاء کرده و به وی اجازه داده شد به کسوت راهبی بودایی در‌آید‌. آن تابستان وی به عزلتگاهی کوچک کوچ کرد و در آن‌جا سال‌ها در انزوا زیست‌. در سال ۱۷۱۰‌، سامورایی جوانی به نام تاشیرو چوراموتو با وی آشنا گردید‌. مصاحبت آن‌ها هفت سال دوام یافت و در دهم سپتامبر ۱۷۱۶‌، گفته‌های یاماموتو‌، آن‌گونه که سامورایی جوان آن‌ها را ثبت کرده بود‌، در قالب کتابی در آمد و نام هاگاکوره بر آن نهادند‌: پوشیده با برگ‌ها‌.</blockquote>

<p><a href="http://en.wikipedia.org/wiki/Hagakure"><img title="hagakure on wikipedia" src="http://upload.wikimedia.org/wikipedia/en/3/36/Hagakure.jpg" alt="" width="228" height="333"></a></p>
<p>کتاب مجموعه‌ای از گفتار‌هاست که آن‌طور که مترجم آن به زبان انگلیسی در مقدمه ذکر می‌کند از کتاب اصلی که نسخهٔ کاملش تقریبا وجود ندارد برگزیده شده‌اند‌. موضوع تمامی این گفتار‌ها هم حول محور خودسازی سامورایی و درک ارزش و معنای لعت سامورایی برای کسانی است که می‌خواهند یک سامورایی باشند‌. خوب احتمالا شما هم مثل خودم می‌گویید که سامورایی یک فرهنگ فوق‌العاده قدیمی است که دورانش حدودا ۲۰۰-۳۰۰ سال پیش به پایان رسیده و این کتاب دیگر چیزی برای گفتن در دنیای پر سرعت امروز ندارد‌. سامورایی‌ها جنگ‌جویانی مغرور، متعصب و شمشیر بدستی بودند که برای حفض حیثیتشان دست به خودکشی می‌زدند و تفکراتی از این قبیل ولی خوب ... اشتباه می‌کنید‌!</p>
<p>چونه‌تومو به مفاهیمی از سامورایی اشاره می‌کند که حتی به گواه خودش در اکثر سامورایی‌های آن دوران وجود نداشته‌! قدرت انتخاب بی‌چون و چرای مرگ در پرسش «مرگ یا زندگی؟» ممکن است برای خیلی از ما باور پذیر نباشد‌. اما جدای از این‌، آدمی با چنین شهامتی‌، باید صاحب شخصیتی فوق‌العاده قوی‌تر باشد‌. شخصیتی که از بدو تولد چنین پرورش یافته باشد‌. شخصیتی که قدرت ارادهٔ بالایی دارد‌. خواندن کتاب را تازه شروع کرده‌ام‌. اما حیفم آمد بعضی از این گزیده‌گویی‌ها را که واقعا نظرم را جلب می‌کنند در این‌جا منتشر نکنم‌! قصد دارم تا پایان کتاب هر کجا که گفتاری نظرم را جلب کرد همراه با نظر خودم در موردش در پستی منتشر کنم‌!</p>
<p>کتاب‌نامهٔ نسخه‌ای که من می‌خوانم به شرح زیر است:</p>
<p>نام کتاب: <strong>هاگاکوره</strong> کتاب سامورایی</p>
<p>نویسنده: یاماموتو چونه‌تومو</p>
<p>مترجم: سید‌رضا حسینی</p>
<p>صفحات: ۱۷۶</p>
<p>انتشارات: چشمه</p>
<p>شابک: 978-964-362-651-8</p>
<p>قیمت: ۴۰۰۰</p>
<p><a title="لینک کتاب در آدینه بوک" href="http://www.adinebook.com/gp/product/9643626518/672-3621919-8025601" target="_blank">لینک کتاب در آدینه بوک</a></p>
<p><a title="لینک کتاب در مرکز مطالعات ژاپنی" href="http://japanstudies.ir/1389/05/22/hagakure/" target="_blank">لینک کتاب در سایت مرکز مطالعات ژاپنی</a></p>
    </div>
    <div class="postMeta">
      <div class="comments">
        
        
    
        <a href="posts/blog13910315hgkhwrh-gftr-wl.html#disqus_thread" data-disqus-identifier="cache/posts/old/blog13910315hgkhwrh-gftr-wl.html">Comments</a>
    

        
      </div>
    </div>
  </div>
</div>


<div class="pageNav">
  
  <div class="prev">
    <a href="index-14.html">← ارسال‌های جدید‌تر</a>
  </div>
  
  
  <div class="next">
    <a href="index-16.html">پست‌های قدیمی‌تر →</a>
  </div>
  
</div>


    
        <script type="text/javascript">var disqus_shortname="shahinism";(function(){var a=document.createElement("script");a.async=true;a.type="text/javascript";a.src="http://"+disqus_shortname+".disqus.com/count.js";(document.getElementsByTagName("HEAD")[0]||document.getElementsByTagName("BODY")[0]).appendChild(a)}());</script></div>
    </div>
    <div id="footer">
      <h5>Elsewhere</h5>
      <ul class="elsewhere"><a href="https://plus.google.com/117086743723717964659/posts">Google Plus</a> |
<a href="http://www.goodreads.com/user/show/4795670-shahin-azad">Good Reads</a> |
<a href="https://identi.ca/shahinism">Identica</a> |
<a href="http://twitter.com/shahinism">Twitter</a> |
<a href="https://github.com/shahinism">Github</a>
      </ul><div class="footerContent">
        
<!-- Custom search -->
<form method="get" id="searchform" action="http://duckduckgo.com/">
<div id="search">
<input type="hidden" name="sites" value="http://shahinism.github.io"><input type="hidden" name="k8" value="#444444"><input type="hidden" name="k9" value="#D51920"><input type="hidden" name="kt" value="h"><input type="text" name="q" maxlength="255" placeholder="جستجو…"><input type="submit" id="searchsubmit" value="DDG Search"></div>
</form>
<!-- End of custom search -->

        <p> Contents © 2013 <a href="mailto:ishahinism@gmail.com">شاهین آزاد</a> - Powered by <a href="http://nikola.ralsina.com.ar">Nikola</a> </p>
        <p> Design by <a href="http://themes.jimbarraud.com/manifest/">Jimbarraud</a> + some <a href="http://shahinism.com">Shahinism</a> twists. </p>
      </div>
    </div>
    
<script type="text/javascript">

  var _gaq = _gaq || [];
  _gaq.push(['_setAccount', 'UA-23874419-1']);
  _gaq.push(['_trackPageview']);

  (function() {
    var ga = document.createElement('script'); ga.type = 'text/javascript'; ga.async = true;
    ga.src = ('https:' == document.location.protocol ? 'https://ssl' : 'http://www') + '.google-analytics.com/ga.js';
    var s = document.getElementsByTagName('script')[0]; s.parentNode.insertBefore(ga, s);
  })();

</script></body></html>