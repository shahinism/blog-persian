.. date: 2013/09/02 13:58:22
.. description: 
.. title: معرفی دورهٔ آموزش تفکر Coursera
.. link: 
.. slug: coursera-think-again
.. tags: بفکر‌، دورهٔ آ«وزشی‌، بحث

قبلا در مورد Coursera_ حرف `زده‌ام <http://shahinism.github.io/posts/blog13910630skhrypty-bry-khhsh-hzynh-shrkht-dr-khls.html>`_ (و در آینده بیشتر در مورد کلاس‌های آنلاینی که نظرم را جلب می‌کنند حرف خواهم زد). آقایان والتر سینات-آرمسترانگ و رم نتا‌، از دانشگاه دوک (Duke) آمریکا جدیدا یک دورهٔ آموزشی تحت عنوان `Think again: How to reason and argue <https://www.coursera.org/course/thinkagain>`_ را در Coursera_ شروع کرده‌اند که ارزش مطالعه دارد. خصوصا این که جدای از ضعف فرهنگی ما ایرانی جماعت در رابطه با پذیرش نظرات مخالف و یا حتی مباحثهٔ خیلی ساده در رابطه با موضوعات کاملا پذیرفته شده‌، ما به قول خودمان‌، گیک‌های لینوکسی و نرم‌افزار آزادی هم نتوانسته‌ایم در بسیاری از بحث‌هایمان به نتیجه‌ای برسیم!

پس با این تفاسیر‌، نه تنها فرهنگ ناقص ما ایرانیان‌‌، نتوانسته کمکی به آموزش بحث‌، تفکر و نتیجه‌گیریمان کند‌، پیشرفت غربی‌ها هم هنوز نیاز به آموزش درست در چنین زمینه‌هایی را لازم دارد تا به نتیجه‌ای مطلوب برسد.

.. image:: https://upload.wikimedia.org/wikipedia/commons/thumb/7/78/Paris_2010_-_Le_Penseur.jpg/399px-Paris_2010_-_Le_Penseur.jpg

به طور کلی این دورهٔ آموزشی به چهار بخش تقسیم شده است که به قرار زیر است:

- **چطور استدلال‌ها را بررسی کنیم:** عمدهٔ بحث در این قسمت مربوط به بررسی ویژگی‌های یک استدلال و چگونه یافتشان در میان عبارات است.
- **چطور استدلال‌های استقرایی را تشخیص دهیم:** این که چطور موضوع ارائه شده توسط یک استدلال را کشف کنیم.
- **چطور استدلال‌های غیر استقرایی را بشناسیم**
- **و در آخر این که چطور از مغالطه جلوگیری کنیم**

از جمله نکاتی که در شروع این دوره برایم بسیار چشم‌گیر بوده‌اند‌، تلاش بسیار ارائه دهندگان درس برای فهماندن این است که گفتمان (بحث) یک جنگ نیست‌! این که با توهین‌، یا بلند کردن صدا و نشان دادن زور بازو نمی‌توان از گفتمانی پیروز بیرون آمد و این که نباید تلاش طرف بحث این باشد که تفکرش را به کسی القا کند. نکات بسیار ضریفی که با چیز‌هایی که ما در محیط اطرافمان می‌بینیم فوق‌العاده متفاوت است و مجبوریم تمرین زیادی داشته باشیم تا بتوانیم به درک درستی در موردشان برسیم.

این دورهٔ آموزشی به تازگی شروع شده و سری دوم آموزشش تازه همین دیشب روی سایت قرار گرفته است. به نظرم فرصت خوبی برای پیوستن به این آموزش و پیگیری‌اش برای علاقه‌مندان است.

چطور دریافتش کنیم؟
====================
در اول پست هم به یکی از `ارسال‌های قبلی‌ام <http://shahinism.github.io/posts/blog13910630skhrypty-bry-khhsh-hzynh-shrkht-dr-khls.html>`_ اشاره کردم که در آن اسکریپت Coursera را معرفی کرده بودم تا کمک کند تا کل بحث‌های یک درس را به راحتی دانلود کنید.

کمک به انتشار این دروس
=============================
یکی از ویژگی‌های خوب دوره‌های Coursera_ همراه داشتن زیرنویس انگلیسی برای دروسش است که به نظرم خیلی می‌تواند کمک کننده باشد. خصوصا این که فکر می‌کنم عمده علاقه‌مندان به این بحث معرفی شده‌، ممکن است به دلیل انگلیسی زبان بودن آموزش از آن فرار کنند‌، که در نتیجه ترجمهٔ این زیرنویس‌ها به فارسی توسط این کاره‌هایش‌، می‌تواند کمک بسیار زیادی در انتشار این چنین آموزشی در سطح گسترده‌تر جامعه وب‌مان داشته باشد. 

اضافات
======
عکس مربوط به مجسمهٔ برنز The thinker ساختهٔ آگوست رودین فرانسوی است که می‌توانید در مدخل_ ویکی‌پدیائش بیشتر در موردش بخوانید.

.. _Coursera: https://www.coursera.org/
.. _مدخل: https://en.wikipedia.org/wiki/The_Thinker
