.. title: فرصتی برای تکمیل یاد گرفته‌هایتان از یونیکس و اینترنت 
.. date: 2011/6/29 18:23:20

شاید شما هم مثل من از جمله کسانی باشید که خودتان آستین‌ها را بالا
زده‌اید و قصد یادگیری هر چه بیشتر دنیای یونیکس دارید‌! شاید شما هم
اینترنت را به صورت تجربی و خود آموز یاد گرفته‌اید‌. اگر این طور است حتما
اوقاتی را تجربه کرده‌اید که در بعضی از مسائل پایه‌ای کم آورده‌اید و
نتوانسته‌اید پاسخ مسائلتان را پیدا کنید‌. یا شاید با وجود خبره بودن در
مورد استفاده از لینوکس‌، باز هم از فرایند بارگذاری یک سیستم عامل خبر
ندارید و معماری کامپیوترتان را دقیقا نمی‌شناسید‌! |اریک اس ریموند| و یا
حتی ممکن است دنبال چند دلیل برای برتری سیستم‌عاملتان نسبت به بقیه رقبا
می‌گردید‌، ولی جز چند دلیل پیش پا افتاده و تکراری چیز دیگری سراغ
ندارید‌! خوب کتابی که در این زمینه می‌خواهم معرفی کنم‌، یک حلال مشکل به
معنای واقعیست‌! یک متن که به زیبایی هر چه تمام‌تر (‌که به تجربه
فهمیده‌ام این شیوهٔ نگارش در خون نویسنده‌اش است‌) دقیقا مسائلی را پیش
می‌کشد که نیاز به دانستنش دارید تا در واقع خانه‌های خالی اطلاعاتتان را
تکمیل کند‌. کتاب «‌\ `مبانی یونیکس و
اینترنت‌ <http://en.tldp.org/HOWTO/Unix-and-Internet-Fundamentals-HOWTO/>`__\ »
از اریک اس ریموند‌، که به گفتهٔ نویسنده‌اش دلیل کم حجم بودنش این است که
با هر کلمه‌اش به شما چیز یاد می‌دهد‌. هر چقدر هم که در گنو‌/لینوکس و در
کل سیستم‌های یونیکسی خود را خبره می‌دانید پیشنهاد می‌کنم این کتاب را
چندین و چند باره بخوانید‌. فقط به این نکته توجه داشته باشید که نویسنده
در نوشتن گاهی زیاده روی می‌کند و اگر دانشجوی رشتهٔ نرم‌افزار نباشید و یا
درس معماری کامپیو‌تر نداشته‌اید‌، ممکن است یک کمی گمراه شوید‌! اما اگر
مطالب را درست حظم کنید‌، گنجینهٔ مناسبی از اطلاعات را به خود هدیه
کرده‌اید‌. این کتاب توسط دوست خوبم‌، مهدی فتاحی به فارسی ترجمه شده که
می‌توانید از `این
آدرس <https://mehdi.wordpress.com/unix-and-internet-fundamentals-persian/>`__
به آن دسترسی داشته باشید‌. (‌نسخهٔ ترجمه یک کمی قدیمی است‌، ولی ترجمهٔ
معرکه‌اش لذت خواندن این کتاب را دو چندان می‌کند‌).

.. |اریک اس ریموند| image:: http://shahinism.com/wp-content/uploads/esr.jpg
   :target: http://shahinism.com/wp-content/uploads/esr.jpg
