.. title: نظرسنجی با SMS ابزاری نوین از وبگذر .. date: 2007/1/24
15:33:55

یادمه ۲-۳ سال پیش که شروع به وبلاگ نویسی کرده بودم تنها سایت ایرانی که
خدمات رایگان برای وبلاگها داشت سایت [وبگذر](http://www.webgozar.com/)بود
. کارش نسبت به امکانات اون موقع اینترنت عالی بود اما بعدها که سیستمهای
پیشرفته تری ارائه شد این سایت کم کم جایگاه خود را در بین کاربران از دست
داد . از مهمترین سرویسهای این وبلاگ سیستم آماری اش بود که پس از آمدن
[پرشین استت](http://persianstat.com/) به فراموشی سپرده شد . اوضاع به
همین منوال گذشت تا این که از ۱۵ اسفند سال گذشته در صفحه ی اصلی سایت
نوشته شد که این سایت با امکانات جدید به زودی روی وب قرار می گیرد . اما
به دلایل نامعلومی این آمدن به تعویق افتاد . اما وقتی امروز وارد این سایت
شدم اولین چیزی که توجه مرا جلب کرد قالب جدید سایت بود وقتی وارد حساب
کاربری قدیمی خود در این سایت شدم امکانات جدید آن را مشاهده کردم که واقعا
عالی بود . بخش آماری این سیستم پیشرفتهای زیادی داشت که دیگر به جرات می
توان گفت چیزی از پرشین استت کم ندارد و جالب ترین ابزار بخش آمار هم بخش
SMS آن است که شما در بخش تنظیمات شماره موبایل خود را وارد می کنید و هر
وقت که خواستید آمار وبلاگتان را ببینید کافیست به شماره ی : ۳۰۰۰۹۳۲۴ یک
SMS با شماره ی ۱ بفرستید تا آمار وبلاگتان را در موبایلتان دریافت کنید .

جدیدترین ابزاری که وبگذر ارائه کرده سرويس sms نظرسنجی وبگذر که به نظر من
ابزار بی نظیری است . با استفاده از این سیستم شما می توانید یک نظر سنجی
با حداکثر ۲۰ گزینه جواب وارد کنید تا کاربران بتوانند با ارسال شماره ی
گزینه ی مورد نظر خود در نظر سنجی مورد نظر شرکت کنند . طبق گفته ی وبگذر
این نوع نظر سنجی هیچگونه امکان تقلب ندارد و نتایج دقیقی تحویل شما می دهد
.فقط اشکال کار اینجاست که کاربرانی که از خطوط ایرانسل یا تالیا استفاده
می کنند نمی توانند از این سرویس (فعلا) استفاده کنند .

در ضمن باید اضافه کنم که وبگذر ابزارهای دیگری همچون نظر سنجی و خبرنامه و
نمایشگر RSS و… را نیز ارئه می دهد .

**پی نوشت :** دیگه حالا یه دلیل منطقی پیدا کردم که پرشین استت رو ترک کنم
بعدا در موردش توضیح میدم
