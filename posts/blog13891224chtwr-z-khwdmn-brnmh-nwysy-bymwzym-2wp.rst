.. title: چطور از خودمان برنامه نویسی بیاموزیم‌؟‌ دو 
.. date: 2011/3/15 22:33:39

خوب بعد از ارسال پست قبلی که نکات پایهٔ این مقاله پرداخته بودم‌، حالا
نوبت به آن رسیده که‌، کار را سخت‌تر و پیشرفته‌تر کنیم‌! اولا اگر پست قبل
را نخوانده‌اید‌، از
`اینجا <http://shahinism.com/1389/11/%da%86%d8%b7%d9%88%d8%b1-%d8%a7%d8%b2-%d8%ae%d9%88%d8%af%d9%85%d8%a7%d9%86-%d8%a8%d8%b1%d9%86%d8%a7%d9%85%d9%87-%d9%86%d9%88%db%8c%d8%b3%db%8c-%d8%a8%db%8c%d8%a7%d9%85%d9%88%d8%b2%db%8c%d9%85%e2%80%8c/>`__
شروع کنید‌. ***اسکریپت نویسی سمت سرور‌:*** **PHP:** خوب بعد از این‌که
توانستید صفحه‌های وبی بسازید که کار‌های ساده را انجام دهد و اطلاعات خاصی
رو از کاربر دریافت کند‌، شاید بخواهید برنامه‌هایی بنویسید که روی سرورتان
اجرا شود‌، مثلا شاید بخواهید یک برنامه ارسال ایمیل بنویسید که اطلاعات
کاربر را دریافت کند و به آدرس ایمیل دلخواه ارسال کند‌، و یا برنامه‌ای که
بتواند با یک پایگاه داده ارتباط بر‌قرار کند‌. اینجاست که PHP، Perl،
Python، Ruby و چند نمونهٔ دیگر وارد عمل می‌شوند‌. در مورد روبی که قبلا
مفصلا توضیح داده‌ام‌. برای PHP هم می‌توانید به `«‌آموزش PHP برای
تازه‌کاران‌» <http://www.webmonkey.com/tutorial/PHP_Tutorial_for_Beginners>`__
از وبلاگ Webmonkey استفاده کنید‌. وقتی هم که به قدر کافی با پایه‌ها آشنا
شدید می‌توانید برای یادگیری چطور ارتباط برقرار کردن با پایگاه داده‌تان
از `این
قسمت <http://www.webmonkey.com/tutorial/PHP_and_MySQL_Tutorial_-_Lesson_1>`__\ ‌،
که دوباره کاری از همین وبلاگ است استفاده کنید‌. **Web Framework:** اگر
برای مدتی برنامه نویسی کرده باشید‌، متوجه می‌شوید که مدتی است که دارید
برای پروژه‌های متفاوت کار‌های تکراری زیادی انجام می‌دهید‌. و یا
برنامه‌نویسان متفاوتی را ببینید که دارند روی پروژه‌های مختلف کار می‌کنند
ولی یک نوع مشکل را دارند در پروژه‌شان حل می‌کنند‌. این‌جاست که
Framework‌ها وارد عمل می‌شوند‌. این ابزار‌ها وظیفهٔ انجام بسیاری از
اعمال پیچیده و تکراری را در برنامه‌نویسی را برایتان بر عهده می‌گیرند‌.
برای شروع می‌توانید به `این
مطلب <http://lifehacker.com/5336113/how-to-build-a-web-site-from-scratch-with-no-experience>`__
از لایف هکر مراجعه کنید‌. همچینین زیادند فریم‌ورک‌هایی نظیر
`CakePHP <http://cakephp.org/>`__ و
`Django <http://www.djangoproject.com/>`__ و
`JQuery <http://jquery.com/>`__ که می‌توانید برای یاد گرفتنشان به بخش
مستندات سایت مربوط به آن فریم‌ورک مراجعه کنید‌. فقط یادتان باشد که زیادی
به فریم‌ورک‌ها عادت نکنید‌. چون به قول برنامه‌نویسان واقغی‌،
برنامه‌نویسی که برنامه‌نویسی را با فریم‌ورک یاد بگیرد‌، نمی‌تواند
برنامه‌نویس خوبی باشد‌. **اسکریپت‌نویسی خط فرمان‌:**

|image0|

**Python:** پایتون یک زبان خیلی دوست داشتنی می‌شود برایتان‌، وقتی اراده
کنید شروع کنید‌. باور کنید‌، این را از روی تجربه شخصی می‌گویم‌. پایتون
با وجود سطح بالا بودنش‌، واقعا نرم و انعطاف پذیر است‌. کد‌های
تولیدی‌اش‌، فوق‌العاده قابل خواندن‌ و فهم هستند‌. برای پایتون یک منبع
فارسی عالی سراغ دارم که در نوع خود و به زبان فارسی بی‌نظیر است‌. سایت
`Pylearn <http://www.pylearn.com>`__ دو کتاب ترجمه شده را در فضایی کاملا
پویا و یک انجمن کاربردی در کنار هم جمع‌آوری کرده است‌. پیشنهاد می‌کنم
برای شروع کار با این زبان کتاب `«‌یک بایت از
پایتون‌» <http://www.pylearn.com/fa/wiki/index.php/%DA%A9%D8%AA%D8%A7%D8%A8_%DB%8C%DA%A9_%D8%A8%D8%A7%DB%8C%D8%AA_%D8%A7%D8%B2_%D9%BE%D8%A7%DB%8C%D8%AA%D9%88%D9%86>`__
نوشته‌: Swaroop C H که ترجمهٔ این تیم است را دانلود و استفاده کنید‌.
کتاب عالیست‌. ولی در بعضی از مواقع ضعف‌های باور نکردنی در ترجمه دارد که
امیدوارم در آینده حل شود‌. مهم‌ترین مزیت این کتاب این است که علاوه بر
آشنا کردن شما با پایتون سعی دارد شما را به خوبی در استفاده از این زبان
قوطه‌ور کند‌! بخوانید‌، باور می‌کنید‌. نویسنده به خوبی سعی کرده که شما
را جدای از برنامه‌نویسی به شیوهٔ انجام و استفاده از ابزار‌های آشنا کند‌.
ادامه دارد‌...

.. |image0| image:: http://shahinism.com/wp-content/uploads/2011/03/Python.png
