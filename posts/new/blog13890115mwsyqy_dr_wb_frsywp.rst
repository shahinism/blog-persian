.. title: موسیقی در وب فارسی‌ .. date: 2010/4/4 18:39:56

.. raw:: html

   <html>

.. raw:: html

   <body>

.. raw:: html

   <p>

بخش جدایی نا‌پذیر وب همانا سایت‌هایی هستند که در زمینه‌ی اشتراک موسیقی
فعالبت می‌کنند‌. این نمونه از سایت‌ها در وب فارسی هم کم نیستند و حتی به
رده بندی برترین سایت‌ها وب فارسی به گفته‌ی Alexa راه یافته‌اند(+)‌.

اما در این میان نکته‌ای که زیاد به چشم می‌آید کیفیت بیش از اندازه پایین
این سایت‌هاست‌. سایت‌هایی که عمدتا شبیه به هم هستند و در بیشتر مواقع
تنها تفاوتشان تم CMS شان است‌.

بگذارید به چند نکته از مشکلات این سایت‌ها که دیگر امروزه در میان
استاندارد‌های وب جایی ندارند اشاره کنم‌:

رعایت نکردن کپی رایت‌/ حتی از خودی‌: بارها و بارها پیش آمده که به چند
سایت مختلف از این دست سر زده‌ام و تمامی پست‌های صفحه‌ی اولشان شبیه هم
بوده‌, تا جایی که حتی عکس مربوط به آهنگ‌ها را هم از روی سایت‌های
همکارشان کپی می‌کنند‌. در واقع در این حوزه دو‌- سه سایت هستند که آهنگ‌ها
را تهیه می‌کنند و ما‌بقی سایت‌ها نقش آینه‌ی آن‌ها را بازی می‌کنندد‌.

رعایت نکردن کپی رایت موزیسن‌ها‌: افراط بیش از حد در این زمینه باعث به
فساد کشیده شدن صنعت موسیقی شده‌, تا جایی که کاربران دیگر واقعا نیازی
ندارند که آلبوم‌ها را با کیفیتی نامطلوب‌ - به دلیل صرفه‌جویی‌های بیش از
اندازه کمپانی ها برای کم کردن قیمت - خریداری کنند‌. کافیست چند روز منتظر
بمانند تا در سرور‌های مختلف امکان دانلود بیایند‌.

طراحی‌های غیر حرفه‌ای صفحه‌ی اول سایت‌: استفاده از CMS های بر پایه PHP
که عمدتا Nuke و Fusion هستند و قالب‌های پیش‌فرض آنها دیگر واقعا قدیمی
شده‌. ساختار این CMS ها جدای از پیشرفتی که در این سال‌ها داشته‌اند واقعا
سنگین هستند و برای کاربران ایرانی که کیفیت اتصالشان معلوم است‌, واقعا
زجر‌آور‌. از طرفی دیگر استفاده‌ی افراطی از عکس‌ها و بنر‌ها در سایز‌های
بزرگ در جا‌های مختلف سایت نیز سرعت لود صفحات را به میزان زیادی کاهش
می‌دهد‌.

توجه کنید که گفتم CMS های قدیمی بر پایه‌ی PHP و نه ابزار‌های جدید همچون
ورد‌پرس‌ عزیز.

نداشتن آرشیو مناسب و مطابق با استاندارد SEO : در دسترس نبودن آرشیو سالم
از سایت و خراب بودن عمده‌ی لینک‌هایی که بر روی سرور‌های رایگان قرار
دارند و همچنین مرتب نبودن آرشیو موضوعی سایت و فقدان تگ‌های مناسب همه و
همه باعث دوری این سایت‌ها از استاندارد‌های SEO و نعمات باد آورده‌ی آن
می‌شود‌.

استفاده‌ی افراطی از آدرس سایت در فایل‌ها‌: فایلی را دانلود می‌کنید که در
اسمش آدرس سایت هک شده‌. می‌خواهید از آرشیو ( فشرده )  خارجش کنید رمز
می‌خواهد که همان آدرس سایت است‌. آهنگ را اجرا می‌کنید و در تمامی تگ‌های
MP3 اعم از نام خواننده‌. آلبوم و ... آدرس سایت را می‌بینید‌. این کار به
جای این‌که تبلیغ باشد باعث آزردگی کاربر می‌شود و فحش‌هایی را روانه‌ی
صاحب سایت می‌کند‌. احترام گذاشتن به تگ‌ها در فایل‌های صوتی باعث می‌شود
که کاربران راحت‌تر بتوانند موزیک‌هایشان را آرشیو کنند‌.

نداشتن یک فید درست درمان‌: در زمانه‌ای که همه می‌خواهند با راحت‌ترین
روش‌ها به اطلاعات دسترسی داشته باشند , فید‌ها اهمیت زیادی یافته‌اند‌.
اما عمرا نمی‌توانید در یکی از این سایت‌های موسیقی یک فید درست و کامل
بیابید‌. در نود درصد مواقع فید فقط حکم خبر رسان را برایتان بازی می‌کند و
شما موظفید که دوباره به سایت رجوع کنید تا لینک‌های دریافت را رویت کنید‌.

رعایت کردن این اصول کار چندان سختی نیست و در تمامی موارد هم به نفع
کاربران است و هم به نفع وب‌مستر‌ها‌. اما شاید بی‌اطلاعی از این امکانات و
ابزار‌هاست که تا‌کنون کمتر سایت حرفه‌ای در این زمینه را می‌بینیم که آنها
را رعایت می‌کند‌. امیدوارم در آینده‌ای نزدیک سایت‌های قدرتمندتر و بهتر
در این زمینه شروع به کار کنند تا وب فارسی هم در این زمینه دچار عقب
ماندگی نشود‌.

.. raw:: html

   </p>

.. raw:: html

   </body>

.. raw:: html

   </html>
