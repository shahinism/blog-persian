.. title: چه بر سر بلاگستان فارسی خواهد آمد .. date: 2007/2/26 3:52:42

.. raw:: html

   <html>

.. raw:: html

   <body>

.. raw:: html

   <p>

مهمترین خبری که این هفته بر سر زبان وبلاگ نویسان هست خبر هک شدن دامنه ی
Persianblog.com هستش که این طور که معلومه توسط هکرهای عراقی صورت گرفته
(که البته به دور از سیاست بگم که خوب جواب ایرانی ها را دادند) هست که این
توجه دقیق به ضعف امنیتی سایت پرشین بلاگ داره و این جور که از اخبار
معلومه طی مذاکراتی که سردم داران این سایت داشته اند با شرکت ثبت کننده ی
دامین قرار بود ظرف دو سه روز دامنه رو پس بگیرند البته این موضوع مربوط به
یک هفته پیش هست . از طرفی دیگر هم انگار هکرها همگی بر سر ذوق آمده اند و
این بار نیز بلاگفا را به زیر تیغ کشاندند که البته مسئولان بلاگفا انگار
هوشیارتر بودند و طی آخرین اخبار دامنه ی بلاگفا . کام را به طور کامل پس
گرفتند .

اما چیزی که بیشتر از همه توجه من را به خودش جلب کرد مقاله ای بود که
حدودا یک سال پیش توسط گروه امنیت آشیانه در یکی از نشریات به چاپ رسیده
بود و در اون به ضعف امنیتی بسیاری از سایتهای ایرانی اشاره شده بود و طی
دعوتهایی گروه آشیانه از وب مستر های ایرانی در خواست کرده بود که به فکر
امنیت سایت خود باشند و اگر خود توانایی انجام چنین کاری را ندارند از گروه
آشیانه در خواست کمک کنند . اما این جور که معلوم بود گروه پرشین بلاگ نه
خودش به فکر امنیت سایت بودند و نه از کسی کمک خواستند حال جالب تر آنکه در
چاپ روزنامه امروز جام جم ویژه نامه کلیک گزارشی از زبان انسیه فولادزاده
یکی از مدیران پرشین بلاگ نوشته بودند که طی آن این خانوم اظهار داشتند که
اولا دامنه ی پرشین بلاگ. کام هک نشده بلکه به سرقت رفته (که هرچه فکر کردم
فرقش را نفهمیدم) دوما این که معلوم نیست تو کدام آمارگیری پارسال سایت
پرشین بلاگ را با ۸۰۰ هزار وبلاگ ثبت شده بهترین سیستم وبلاگ ایرانی شناخته
اند . اما از همه خواندنی تر این صفحه بود که طی آن مدیران این گروه از
کاربران خواسته اند که با امضا در صفحه ای از این سرویس حمایت کنند و تلاش
هکرها برای از بین بردن بلاگستان فارسی بی اثر بدانند. که من نمی دانم که
مسئولان پرشین بلاگ به چه حقی پرشین بلاگ را به عبارتی ناموس وبلاگهای
فارسی می دانند .

از طرفی این گروه هر از چند گاهی (فکر کنم سالی یک بار) مسابقه ی انتخاب
وبلاگ برتر را به راه می اندازند که امثال هم نتایج جالبی داشت که البته از
نحوه ی برگذاری مسابقه نباید انتظار بهتری هم داشت که البته چند تا از
وبلاگهایی که رتبه آوردند مستحق بیشتر از اون هم بودند. نمونه ای از
کوچکترین ضعف امنیتی پرشین بلاگ را هم دوست خوبم زیر خط در این پستش داشته
. اما الان چیزی که بیشتر از طرح ساماندهی وب فارسی که از دی ماه گروهی از
دولت مردان اقدام به انجام آن کردند بالا بردن سطح امنیت وب فارسی است اگر
فقط برای لحظه ای هکرها در نفوذ به بانک اطلاعاتی مرکزی پرشین بلاگ موفق
یودند و وبلاگ ها را از بین می بردند واقعا چه کسی پاسخگو بود . شاید دلیل
اصلی مشکل وب سایتهای ما این است که می خواهند به هر نحوی از هر چیزی کسب
در آمد داشته باشند به طور که جز چند سیستم وبلاگ فوق العاده ضعیف مابقی به
نمایش تبلیغ در وبلاگها می پردازند این در حالیست که سیستم های قدرتمند
خارجی را کاملا بدون تبلیغ می بینیم . و مشکل بعدی سایتهای خدماتی این است
که بعد از اولین نسخه یا پیشرفت نمی کنند و اگر هم پیشرفتی در کار باشد می
شوند چیزی مثل بالاترین . البته مانی عزیز این چنین که از وعده های پرشین
بلاگی ها سخن می گفتند انگار قرار است این سیستم تغییرات چشم گیری داشته
باشد . که البته و صد البته به امید آن روز …

در این رابطه از زبان روی خط آی تی

پی نوشت : کسی فهمید چه بلایی سر پرشین بلاگ اومده یه صفحه ساختن بالاش
نوشته پرشین بلاگ داره آپدیت میشه زیرش نوشته به فروش میرسه گوشش هم
تبلیغات ایرانی گذاشتن یعنی شما باورتون میشه که هکر عراقیه ؟

اینم عکسش

.. raw:: html

   </p>

.. raw:: html

   </body>

.. raw:: html

   </html>
