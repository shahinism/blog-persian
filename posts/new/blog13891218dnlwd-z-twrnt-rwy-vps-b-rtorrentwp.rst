.. title: دانلود از تورنت روی VPS با rtorrent .. date: 2011/3/9 13:12:21

.. raw:: html

   <html>

.. raw:: html

   <body>

.. raw:: html

   <p>

خوب زیبا‌ترین و غنی‌ترین بخش اینترنت از لحاظ محتوای قابل دانلود‌، البته
که تورنت بوده و هست‌. یکی از بهترین مزایایی هم که این شبکه اون رو به
تنهایی پوشش داده‌، پایبند نبودن به قوانین کپی رایته که همین موضوع بستر
مناسبی رو برای جذب مخاطب توسط تورنت فراهم کرده‌. از اون‌جایی که من و
احتمالا امثال من با وجود داشتن اینترنت پرسرعت‌! به‌خاطر محدودیت حجم
دانلود‌، نمی‌تونن خودشون مستقیما از این شبکه استفاده کنن‌ -چون عملا
علاوه بر دانلود فایل باید متحمل هزینهٔ آپلود هم بشن -این‌جاست که باید به
دنبال یه راه‌کار جدید بود‌.

من خودم تا همین چند وقت پیش اگر نیاز به دانلود تورنت داشتم اون رو به
Rapidbaz می‌سپردم‌. ولی چند وقتیه که طراحی واسط عجیب و غریب این سرویس
مقداری کار دستم داده‌. و بسیار هم پیش اومده که من فایلی رو که برای مثال
می‌دونم ۷−۸ تا Seed داره رو اختار داده که نمی‌تونه دانلود کنه‌.

این بود که به فکر این افتادم که از یک سرور مجازی برای این کار استفاده
کنم‌. چون این‌جوری بای یک تیر می‌شه چند تا نشون زد‌! حالا کم‌کم در آینده
بیشتر در رابطه با این موضوع حرف می‌زنم‌. وقتی راجع به خرید VPS خواستم
تصمیم بگیرم‌، یکی از مهم‌ترین مسائل برای من مسئله هزینه بود‌. خوب عملا
می‌شه با یک هزینهٔ در حدود ۱۵۰۰۰ هزار تومان بک سرور ویندوز خریداری کرد‌.
ولی همین لود Remote Desktop ویندوز هم خودش حجم زیادی از ترافیک من رو
باطل می‌کرد‌! از طرف دیگه می‌شه با هزینه‌ای در حوالی ۱۰۰۰۰ تومان هم یک
سرور لینوکسی خریداری کرد‌، ولی مساله این‌جاست که این تجربهٔ بد رو داشتم
که Remote Desktop این سیستم عامل هم دردی از من دوا نمی‌کنه‌. از خط فرمان
هم در قدیم یک بار تصمیم گرفته بودم که استفاده کنم برای این موضوع که به
شکست انجامیده بود‌.

در مدتی که به دنبال راه حل این موضوع بودم با نرم‌افزار rtorrent آشنا
شدم‌. که از قرار قدرتمند‌ترین نرم‌افزار در این زمینه البته در محیط بش
هست‌! خوب وسوسه امانم نداد و یک سرور با رم پایین خریداری کردم - اونم فقط
به این خاطر که بتونم خودم رو مجبود کنم که به ترمینال وابسته بشم‌-‌.

سرور خریداری شد و برای اینکه بتونم در اول آشناییم با این ابزار به راحتی
به نرم‌افزار‌های مورد نیازم دسترسی داشته باشم‌، از Ubuntu Server ۱۰. ۰۴
استفاده کردم‌. خوب بعد از آپدیت معمول سیستم با استفاده از دستور زیر
rtorrent رو روی اوبونتو نصب کردم‌:

.. code:: bash


    sudo apt-get install rtorrent

خوب نصب کار خیلی آسونی بود‌، و سرور هم سرعت اتصال اینترنتش رو به خوبی به
رخ کشید‌. برای زیارت رخ نرم‌افزار هم دستور زیر رو تایپ کردم‌:

.. code:: bash


    rtorrent

خوب نرم افزار در نگاه اول یکم وحشتناک به نظر می‌رسه‌! ببینین‌:

.. raw:: html

   </p>

.. raw:: html

   <center>

.. raw:: html

   </center>

ولی خوب با یک نگاه به این پست و چند خط از man نرم افزار می‌شه باهاش کار
کرد‌، چون اصلا چیز پیچیده‌ای نبود‌. شروع می‌کنیم‌. برای اینکه یک فایل.
torrent کافیه در محیط نرم‌افزار یک backspace بزنیم و در خط باز شده
می‌تونیم هم آدرس فایل روی سرور رو بهش بدیم و هم لینک مستقیم تورنت رو‌!
خود نرم‌افزار شروع به دانلود فایل تورنت می‌کنه. به همین راحتی‌. چند تا
از دستور‌های مهم و کاربردی این نرم‌افزار رو هم این زیر می‌نویسم شاید به
دردتون خورد‌:

.. code:: bash


    ^s    //شروع دانلود

    ^d    //نگاه داشتن دانلود‌، و پاک کردن یک دانلود پاز شده‌.

    ^o    //تغییر دادن دایرکتوری مقصد تورنت‌‌، همون دایرکتوری‌ای که قراره فایلهامون توش ذخیره شن‌.

    l        //دیدن لاگ نرم‌افزار

فقط یک نکته از بابت این نرم افزار باقی می‌مونه‌، اونم این که نرم‌افزار
برای من حداقلش در هنگام دانلود دو بار با اخطار زیر از محیط نرم افزار
خارج شد‌:

.. code:: bash


    rtorrent "std bad-alloc"

ولی خوب دوباره وارد نرم‌افزار شدم و همون فایل رو به خورد نرم‌افزار دادم
و خیلی خوش و خرم نرم‌افزار ادامه‌ی تورنت رو دانلود کرد‌. حالا می‌موند یک
نکته اونم این که چجوری فایل‌ها رو روی سیستم خودم دانلود کنم‌. اونم خیلی
سادست‌:

.. code:: bash


    mv torrent-folder /var/www

خوب حالا فایل رو انتقال دادم به اون قسمتی که IP سرور بهش اشاره می‌کنه‌.
پس خیلی خوشگل می‌رم دانلود می‌کنم‌. هر وقتی که دلم خواست‌.

.. raw:: html

   </body>

.. raw:: html

   </html>
