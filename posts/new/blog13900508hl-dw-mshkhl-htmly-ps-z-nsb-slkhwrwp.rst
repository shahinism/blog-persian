.. title: حل دو مشکل احتمالی پس از نصب اسلکور .. date: 2011/7/30
18:36:44

.. raw:: html

   <html>

.. raw:: html

   <body>

.. raw:: html

   <p>

دیروز پس از مدت‌ها و از روی بی‌کاری تصمیم به نصب دوبارهٔ اسلکور روی
سیستمم گرفتم‌، و پس از نصب با دو مشکل برخورد کردم که می‌خوام تو این قسمت
روش‌های حلشون رو بیان کنم‌.

۱- شماره ویدئو مد‌:

ممکنه مثل دیروز من و تعدادی دیگه که نتونستن با کمک گرفتن از انجمن‌ها
مشکلشون رو حل کنن‌، شما هم پس از لود شدن Lilo به صورت بلافصل با پیغام
زیر روبرو بشید‌:

.. code:: bash


    Bios data check successful



    undefined video mode number: ۳۱۶


خط اول که برای همه‌تون آشناست‌، ولی خط دوم ممکنه با مقادیر مختلفی به شما
نمایش داده بشه‌، که در پی اون شما ۳۰ ثانیه وقت دارین که یا یکی از ویدئو
مد‌های توی لیست که با Enter ظاهر می‌شه رو انتخاب کنید‌، و یا با مد
پیش‌فرض به ادامه لود اسلکور بپردازین‌. برای حل این مشکل کافیه‌ اول با یه
ویرایشگر فایل زیر رو باز کنید‌:

.. code:: bash


    /etc/lilo. conf

بعد چک کنید که آیا یکی از مقادیر VESA Frame buffer console @... فعال هست
یا نه‌! احتمالا هست‌، و نیاز به تغییر چیزی ندارین‌، اگه هم نبود کافیه که
# کنار گزینهٔ دلخواهتون رو بردارین‌. حالا این فایل رو ذخیره کنید و دستور
زیر رو اجرا کنید‌:

.. code:: bash


    lilo

تموم شد‌. این مشکل حل شد‌. احتمال می‌دم این مشکل به خاطر اینه که این
دستور بعد از نصب و کانفیگ لیلو در مراحل نصب اسلکور درست اجرا نمی‌شه‌.
البته توجه داشته باشید که من در حین نصب نسخهٔ کارنت اسلکور به این مشکل
بر خوردم‌.

۲- نصب راه‌انداز گرافیکی Nvidia‌:

ممکنه خبر داشته باشین که از نسخهٔ ۱۳.۳۷ اسلکور از یک راه‌انداز به اسم
nouveau به عنوان جایگزین راه‌انداز‌های رسمی Nvidia استفاده می‌کنه که خوب
برای من یکی که دوست دارم از راه‌انداز رسمی استفاده کنم‌، یه مشکلی پیش
می‌آره‌. اون هم اینکه اجازه نمی‌ده راه‌انداز رسمی رو نصب کنم‌. برای حل
این مشکل باید سه مرحلهٔ سادهٔ زیر رو انجام بدین‌:

اول به آدرس زیر برین و بستهٔ xf86-video-nouveau-blacklist-noarch-1.txz
رو با استفاده از installpkg نصب کنید‌:

.. code:: bash


    extra/xf86-video-nouveau-blacklist

و بعد از اون سیستم رو دوباره راه‌اندازی کنید‌. حالا دستور pkgtool رو توی
ترمینال اجرا کنید‌، و در بخش Remove (‌گزینهٔ مربوط به پاک کردن بسته‌هایی
که در حال حاظر روی سیستم نصب شده‌اند‌) به دنبال بسته‌ای با اسمی مشابه
زیر بگردید‌:

.. code:: bash


    xf86-video-nouveau-8bb835463-x86-64-1

توجه کنید که از خط تیرهٔ سوم به بعد ممکنه‌ تغییراتی رو در نسخه‌هایی که
روی سیستم شما نصب هست شاهد باشید‌، و حتما توجه داشته باشید که بسته‌ای که
چند دقیقه قبل نصب کردیم رو انتخاب نکنید‌. حالا که بستهٔ مورد نظر رو
انتخاب کردین‌، کافیه اون رو به دست pkgtool بسپارین تا پاکش کنه‌. پس از
حذف این بسته از pkgtool خارج بشین و به سراغ نصب درایور رسمی Nvidia
برین‌.

.. raw:: html

   </p>

.. raw:: html

   </body>

.. raw:: html

   </html>
