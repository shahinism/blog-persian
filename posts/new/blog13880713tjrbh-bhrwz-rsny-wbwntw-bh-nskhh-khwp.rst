.. title: تجربه به‌روز‌ رسانی اوبونتو به نسخه کارمیک .. date: 2009/10/5
15:11:36

.. raw:: html

   <html>

.. raw:: html

   <body>

.. raw:: html

   <blockquote>

این مطلب هیچگونه جنبه آموزشی ندارد و فقط برای ثبت تجربیاتم نوشته شده
است‌.

.. raw:: html

   </blockquote>

هنوز بیست و اندی روز دیگر باقی مانده تا کانوکیال نسخه‌ی 9.10 اوبونتو
ملقب به کارمیک کوآلا را منتشر کند‌ (+)، ولی طبق معمول گذشته نسخه‌ی
آزمایشی کارمیک برای دانلود قرار داده شده‌، ما هم به وسوسه‌ی سرعت بالاتر
و نرم افزار‌های جدید‌تر راغب به آپگرید به این نسخه‌ی آزمایشی شدیم‌.
البته با توجه به این‌که خود اوبونتو این کار را پیشنهاد نمی‌کرد‌.

برای به روز‌رسانی کار زیادی لازم نیست‌، فقط در ترمینال یا کنسول تایپ می
کنیم update-manager -d و خود اوبونتو همه کارش را انجام می‌دهد و اگر لازم
باشد چند سوال می‌پرسد‌. حجم به روز‌رسانی با  توجه به بسته‌های نصب شده
روی هر سیستم متفاوت است ولی به طور معمول به حجمی بیش از 700 مگابایت
دانلود نیاز دارد‌. و پس از دانلود هم پروسه‌ی نصب بسته ها چیزی حدود نیم
ساعت طول می کشد‌ و پس از آن کار تمام است.

برای من به‌روز رسانی این‌قدر‌ها هم آسان نبود‌، بار اول از میز‌کار KDE
اقدام به به‌روز‌رسانی کردم که متاسفانه بعد از این‌که همه چیز عادی به نظر
می رسید به محض این‌که من فایرفاکس را باز کردم صفحه به هم ریخت و بعد از
ری‌بوت دیگر گراب هم کار نمی کرد‌.

ولی بار دوم و پس از نصب دوباره سیستم‌، مشکل جور دیگری بروز کرد‌، این بار
پس از نصب و به‌روز رسانی به نسخه جدید همه چیز کار می کرد ولی علاوه بر
این‌که در منوی گراب خبری از نسخه‌ی جدید هسته‌ی نصب شده لینوکس نبود‌، صدا
هم نداشتم‌. برای رفع مشکل صدا به این آدرس رفتم‌‌، و فهمیدم که مشکل صدا
به دلیل این است که در هنگام به روز رسانی بسته های ALSA به اشتباه نصب
شده‌، که برای رفع این مشکل روش‌هایی در این صفحه نشان داده شده که
متاسفانه کار نمی‌کرد‌، تصمیم گرفتم که درایور ALSA را دوباره نصب کنم و
طبق این آموزش پیش رفتم ( که البته مربوط به نسخه‌ی درایور مورد نیاز من
بود‌) که در مرحله‌ی آخر دستور make install با ممشکل نبود هدر‌های لینوکس
روبرو بود با کمی جستجو به این فکر کردم که شاید مشکل از این است که گراب
هنوز هم مرا با هسته‌ی قبلی به اوبونتو آورده به همین دلیل از ابزار
synaptic برای حذف کرنل قبلی و ری‌اینستال هسته‌ی جدید استفاده کردم و بعد
از راه‌اندازی دوباره دیگر گراب نمی‌توانست حتی با هسته‌ی قبلی هم مرا بالا
آورد‌، بنده خدا حق هم داشت چون آدرس های کرنل جدید به گراب شناسانده نشده
بود‌، تصمیم گرفتم که با استفاده از CD Live اوبونتو منوی گراب را بازیابی
کنم‌، بعد از انجام دستورات این صفحه کار به جایی نبردم برای این که در
حقیقت این دستورات برای کاری نبودند که من می خواستم‌‌.

با ترمینال به آدرس boot/grub/menu.lst البته در شاخه‌ای که روی سیستمم نصب
بود نه شاخه‌ی Live رفتم‌، و صد البته به عنوان کاربر ریشه  تا توانایی
اجرای تغییرات را داشته باشم‌.

با مطالعه‌ی راهنمایی‌های موجود در این فایل چیز‌های زیادی می‌توان یاد
گرفت‌. اما حقیقتش در بعضی جا‌ها شدیدا مرا گیج می‌کرد‌. به خطوط پایینی
فایل رفتم و فقط در جاهایی که نسخه‌ی کرنل 2.6.28-15 ذخیره شده بود را به
2.6.31-11 تغییر دادم‌، البته از نتیجه‌ی کارم مطمپن نبودم‌.

بعد از ری‌بوت سیستم با سلامتی کامل لود شد و حتی کارت صدا هم به درستی کار
می کرد‌. این به روز رسانی کمی درد‌و خون‌ریزی داشت ولی خوب چیز‌هایی یادم
داد‌.

پی‌نوشت : نسخه‌ی گراب در کارمیک آزمایشی هنوز 1.5 است و برای به روز رسانی
به 2 باید جدا‌گانه نصب شود‌.

.. raw:: html

   </body>

.. raw:: html

   </html>
