.. title: یوتیوب‌؟ یا دانشگاه‌؟ پرده اول .. date: 2011/7/11 22:12:31

یه استادی داریم‌، که یه روز یه حرف خوبی زد (‌فکر کنم‌، اولین و آخرین
بارش بود‌). گفتش که: اینترنت خیلی بزرگه و خیلی چیز‌ها می‌شه ازش یاد
گرفت‌، ولی مهم‌ترین نکته‌اش اینجاست که خیلی راحت‌تر می‌شه توش وقت تلف
کرد. منم که بچه حرف گوش کن‌، این حرفش رو هیچ‌وقت یادم نرفت‌! حالا من
می‌گم تو دانشگاه‌ها (‌حد‌اقل تو ایرانش‌) هم بیشتر از اون چیزی که یاد
می‌گیری وقت تلف می‌کنی‌؟ پس چی کار کنیم‌؟ آره درسته‌، باس خودمون آستینا
رو بالا بزنیم‌. رو همین حساب از این به بعد توی پست‌هایی با این عنوان
منابع آموزشی خوبی که روی Youtube پیدا می‌کنم معرفی می‌کنم تا شما هم
استفاده ببرین‌. این‌جوری حداقل تونستم دین خودم رو به تولید‌کننده‌های این
آموزش‌ها ادا
کنم‌.[![](http://shahinism.com/wp-content/uploads/bryan-219x300.jpg "bryan")](http://shahinism.com/wp-content/uploads/bryan.jpg)
تو این قسمت قصد معرفی
کانال [VoidRealm's](http://www.youtube.com/user/VoidRealms#p/a "VoidRealms on Youtube")
رو دارم. توی این کانال که مدیریتش رو [آقای
برایان](http://www.voidrealms.com/ "voidrealms official website") بر
عهده دارن‌، آموزش‌های برنامه نویسی در محیط‌هایی نظیر Visual Studio و Qt
و زبان‌های مختلف نظیر C++، Java، C\# ارائه می‌شه که با توجه به تصویری
بودن آموزش‌ها و توضیحات خوب جناب برایان‌، به منابع خیلی به درد بخوری
برای یاد‌گیری این زبان‌ها تبدیل شده‌. این[آقا
برایان](http://www.voidrealms.com/contact.aspx "Bryan introduction")
قبلا یه شرکت برنامه نویسی داشتن‌، که توسط یه کمپانی بزرگ‌تر خریداری شد‌،
حالا ایشون هم قصد دارن که یه زندگی بی‌دغدغه رو تجربه کنن و سعی دارن که
به چنین آموزش‌هایی ادامه بدن‌. آموزش‌هایی که بیشتر از همه توجه من رو به
خودشون جلب کردن‌، بیست و خرده‌ای آموزش زبان C++ بود که من در محیط لینوکس
(‌متفاوت با آقای برایان‌) از اون‌ها خیلی استفاده بردم‌، و آموزش Qt C++
که با رسیدن شماره قسمت‌هاش به ۷۸ نوید یه آموزش کامل و خوب رو برای این
محیط توسعه به آدم می‌ده‌. من هنوز دارم روی یاد گرفتن C++ تمرکز می‌کنم‌،
و قصد دارم بعد از اون به سراغ Qt برم‌. حجم آموزش‌ها به طور متوسط چیزی در
حدود ده مگ هست‌، پس پیشنهاد می‌کنم‌، حتما اون‌ها رو دانلود و آرشیو کنید
که بتونید در موقع نیاز بهشون برگردید‌. روون بودن آموزش‌ها و مثال‌های
کاربردی‌ای که زده می‌شه به شما به درک مفاهیم مختلف کمک می‌کنم‌. فقط به
این**نکته** توجه داشته باشید‌، اگر هنوز به هیچ زبان دیگه‌ای برنامه نویسی
نکردین و یا با مفاهیم اولیه برنامه نویسی‌، نظیر شروط‌، حلقه‌ها و غیره
آشنا نیستین‌، آموزش‌های C++ این مجموعه به درد شما نمی‌خوره‌. بهتره یا از
یه منبع دیگه استفاده کنید‌، و یا یه زبان دیگه مثل جاوا رو یاد بگیرید‌.
وقتی هم که زبان مورد علاقتون رو یاد گرفتید می‌تونید از سایت
[voidrealms.com](voidrealms "voidrealms official website") به تعدادی
سورس و نرم‌افزار که جناب برایان آماده کردن دسترسی داشته باشید که می‌تونه
کمک خوبی به یاد‌گیری‌تون باشه‌.
