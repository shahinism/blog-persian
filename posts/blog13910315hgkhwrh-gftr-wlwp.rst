.. title: هاگاکوره: گفتار اول 
.. date: 2012/6/4 1:37:16

پیش‌گفتار
~~~~~~~~~

حقیقتش این که من وبلاگ‌نویسی را‌، تنها و تنها برای لذتش انجام می‌دهم‌. و
شاید هم اندکی از دلیلش مربوط به آرشیو کردن مقداری از موضوعات مورد
علاقه‌ام باشد‌. تا به امروز‌، عمدهٔ نوشته‌هایم در این وبلاگ‌، مربوط شده
است به دنیای کامپیوتر‌. و الان هم به خوبی سیر صعودی‌ام در این زمینه (‌هر
چند با شیب کم‌) قابل مشاهده است‌. اما راستش را بخواهید دیگر این‌چنین
نوشتن‌، و محدود بودن به سرفصلی خاص نمی‌تواند آن‌طور که باید جذبم کند‌!
خوشبختانه با ساختار جدیدی که برای وبلاگ آماده کرده‌ام (و احتمالا
دستکاری‌هایی که دوباره روی آن انجام خواهم داد) این قابلیت را پیدا کرده
که بتوان دسته‌های مختلف را به شایستگی در کنار هم جای داد‌. این‌ها را
می‌گویم که گفته باشم از این پس دیگر صرفا این وبلاگ کامپیوتری‌، لینوکسی‌،
آی‌تی‌ای یا هر سرفصلی که قبلا رویش سایه افکنده بود نیست‌! می‌خواهد یک
قدم دیگر به شاهینیسم بودن نزدیک شود‌. از این به بعد این وبلاگ می‌شود
میعاد‌گاه هر چه که نظرم را به خود جلب می‌کند‌. خوب البته طبیعیست که هنوز
هم تعداد مطالب کامپیوتری‌ام نسبت به باقی در اکثریت باشند (‌نا سلامتی
موهایم را در این صنعت از دست داده‌ام ;-)) فعلا اولین پست کتاب‌خوانی‌ام
را داشته باشید تا بعد‌!

هاگاکوره
~~~~~~~~

کتاب‌خوان حرفه‌ای نیستم‌. ولی چه باور کنید یا نه‌، هیچ‌چیز به اندازه
کتاب خواندن نمی‌تواند آرامم کند‌. حقیقتش همین را هم دو سه سالی است که
کشف کرده‌ام‌. راست راستش را هم که بخواهید می‌شود از ۸۸ به این‌ور‌!
اراجیف بس است‌! کتاب هاگاکوره را اولین بار در فیلم `Ghost
Dog <http://www.imdb.com/title/tt0165798/>`__ جیم جارموش دیدم‌. نقل
قول‌های به جا از این کتاب و شخصیت اول فیلم که تحت تأثیر نوشته‌های کتاب
بود نظرم را جلب کرد‌. خوشبختانه بعد از جستجو کردن دیدم که کتاب واقعا
وجود خارجی دارد‌! کتابی که پشت جلد ترجمهٔ فارسی‌اش چنین می‌نویسد:

    در روز شانزدهم ماه می سال ۱۷۰۰‌، نابشیما میتسوشیگه در گذشت‌. یکی از
    نزدیک‌ترین مریدان وی‌، یاماموتو چونه‌تومو‌، سرخورده از تمایلات و
    گرایش‌های جانشین میتسوشیگه‌، در خواست استعفاء کرده و به وی اجازه
    داده شد به کسوت راهبی بودایی در‌آید‌. آن تابستان وی به عزلتگاهی کوچک
    کوچ کرد و در آن‌جا سال‌ها در انزوا زیست‌. در سال ۱۷۱۰‌، سامورایی
    جوانی به نام تاشیرو چوراموتو با وی آشنا گردید‌. مصاحبت آن‌ها هفت سال
    دوام یافت و در دهم سپتامبر ۱۷۱۶‌، گفته‌های یاماموتو‌، آن‌گونه که
    سامورایی جوان آن‌ها را ثبت کرده بود‌، در قالب کتابی در آمد و نام
    هاگاکوره بر آن نهادند‌: پوشیده با برگ‌ها‌.

|image0| کتاب مجموعه‌ای از گفتار‌هاست که آن‌طور که مترجم آن به زبان
انگلیسی در مقدمه ذکر می‌کند از کتاب اصلی که نسخهٔ کاملش تقریبا وجود
ندارد برگزیده شده‌اند‌. موضوع تمامی این گفتار‌ها هم حول محور خودسازی
سامورایی و درک ارزش و معنای لعت سامورایی برای کسانی است که می‌خواهند یک
سامورایی باشند‌. خوب احتمالا شما هم مثل خودم می‌گویید که سامورایی یک
فرهنگ فوق‌العاده قدیمی است که دورانش حدودا ۲۰۰-۳۰۰ سال پیش به پایان
رسیده و این کتاب دیگر چیزی برای گفتن در دنیای پر سرعت امروز ندارد‌.
سامورایی‌ها جنگ‌جویانی مغرور، متعصب و شمشیر بدستی بودند که برای حفض
حیثیتشان دست به خودکشی می‌زدند و تفکراتی از این قبیل ولی خوب ... اشتباه
می‌کنید‌! چونه‌تومو به مفاهیمی از سامورایی اشاره می‌کند که حتی به گواه
خودش در اکثر سامورایی‌های آن دوران وجود نداشته‌! قدرت انتخاب بی‌چون و
چرای مرگ در پرسش «مرگ یا زندگی؟» ممکن است برای خیلی از ما باور پذیر
نباشد‌. اما جدای از این‌، آدمی با چنین شهامتی‌، باید صاحب شخصیتی
فوق‌العاده قوی‌تر باشد‌. شخصیتی که از بدو تولد چنین پرورش یافته باشد‌.
شخصیتی که قدرت ارادهٔ بالایی دارد‌. خواندن کتاب را تازه شروع کرده‌ام‌.
اما حیفم آمد بعضی از این گزیده‌گویی‌ها را که واقعا نظرم را جلب می‌کنند
در این‌جا منتشر نکنم‌! قصد دارم تا پایان کتاب هر کجا که گفتاری نظرم را
جلب کرد همراه با نظر خودم در موردش در پستی منتشر کنم‌! کتاب‌نامهٔ
نسخه‌ای که من می‌خوانم به شرح زیر است: نام کتاب: **هاگاکوره** کتاب
سامورایی نویسنده: یاماموتو چونه‌تومو مترجم: سید‌رضا حسینی صفحات: ۱۷۶
انتشارات: چشمه شابک: 978-964-362-651-8 قیمت: ۴۰۰۰ `لینک کتاب در آدینه
بوک <http://www.adinebook.com/gp/product/9643626518/672-3621919-8025601>`__
`لینک کتاب در سایت مرکز مطالعات
ژاپنی <http://japanstudies.ir/1389/05/22/hagakure/>`__

.. |image0| image:: http://upload.wikimedia.org/wikipedia/en/3/36/Hagakure.jpg
   :target: http://en.wikipedia.org/wiki/Hagakure
