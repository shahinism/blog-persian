<html><body><p>تکنیک <a title="The pomodoro Technique" href="http://www.pomodorotechnique.com/" target="_blank">پامودور</a> یک متد مدیریت زمان است که می‌تواند برای هر نوع وظیفه‌ای مورد استفاده قرار گیرد‌. برای خیلی از مردم زمان یک دشمن است‌. دلیل اضطراب به کمک تیک تیک ساعت‌! مخصوصا زمانی که برای پایان کار مهلت هم تعیین شده باشد‌. که منجر به کار یا مطالعهٔ بیهوده و بی‌اثر شود که به نوبه خود موجب به تعویق افتادن کار‌ها می‌شود‌.


هدف تکنیک پامودور استفاده از زمان به عنوان یک متحد ارزشمند در انجام کار‌هایی است که می‌خواهیم به بهترین وجه ممکن انجامشان دهیم‌، و اینکه ما را قادر سازد که به طور مستمر طریقی که به تحصیل و کار می‌پردازیم را بهبود بخشیم‌.<a href="http://shahinism.com/wp-content/uploads/the-pomodoro-technique.jpg" rel="prettyPhoto"><img class="alignleft size-medium wp-image-408" title="the-pomodoro-technique" src="http://shahinism.com/wp-content/uploads/the-pomodoro-technique-300x300.jpg" alt="تکنیک مدیریت زمان پامودور" width="300" height="300"></a>

</p><h4>اهداف‌:</h4>

تکنیک پامودور می‌خواهد یک ابزار‌/‌فرآیند برای بهبود بهره‌وری را ارائه دهد (‌در خودتان و اعضای تیم‌تان‌) با استفاده از انجام گزینه‌های زیر‌:

<ul><li>کاهش اضطراب مربوط به سر آمدن مهلت مقرر‌.</li>
	<li>افزایش تمرکز با تقسیم کردن کار‌ها توسط وقفه‌ها‌.</li>
	<li>افزایش آگاهی در تصمیم‌گیری‌های شما‌.</li>
	<li>افزایش انگیزه و ثابت نگه‌داشتن آن‌.</li>
	<li>تقویت عزم و اراده برای رسیدن به هدفتان‌.</li>
	<li>بر‌آورد روند از نظر کیفی و کمی‌.</li>
	<li>بهبود فرآیند کار و تحصیلتان‌.</li>
	<li>تقویت اراده‌تان در مواجهه با موقعیت‌های پیچیده‌.</li>
</ul><h4>اصول‌:</h4>

همهٔ فعالیت‌هایی که باید انجام دهید را وارد Activity Inventory Sheet کنید‌. در شروع هر روز آن‌هایی که می‌خواهید انجام دهید را انتخاب کنید و به To Do لیست منتقل کنید‌.

<h5>شروع کار‌:</h5>

<ul><li>بالا‌ترین وظیفهٔ موجود در لیست را انتخاب کنید‌.</li>
	<li>زمان را برای ۲۵ دقیقه تنظیم کنید‌.</li>
	<li>تا زمان به صدا در آمدن ساعت کار کنید‌.</li>
	<li>جلوی وظیفه را در To Do لیست با یک x علامت بزنید‌.</li>
	<li>یک استراحت کوتاه کنید (۳ تا ۵ دقیقه‌)</li>
</ul>

به ار کردن ادامه دهید‌. پامودور پشت پامودور‌، تا زمانی که وظیفهٔ در حال انجام تمام شود‌، و وظیفه در To Do لیست خط بخورد‌. بعد از هر ۴ پامودور یک استراحت بلند‌تر کنید (۱۵ تا ۳۰ دقیقه‌).

<h4>قوانین و نکات‌:</h4>

<ol><li>یک گوجه غیر قابل تقسیم است‌.</li>
	<li>اگر یک وظیفه نیاز به بیش از ۵ تا ۷ پامودور داشت‌، آن را بشکنید‌.</li>
	<li>اگر کمتر از یک پامودور نیاز داشت‌، آن را با یک وظیفهٔ دیگر مخلوط کنید‌.</li>
	<li>وقتی یک پامودور شروع شد‌، باید تا به صدا در آمدن زنگ ادامه پیدا کند‌.</li>
	<li>پامودور بعد بهتر ادامه خواهد داشت‌.</li>
	<li>تکنیک پامودور نباید برای فعالیت‌های در وقت آزادتان مورد استفاده قرار گیرد‌، از وقت آزادتان لذت ببرید‌.</li>
</ol><h4>وقفه‌ها‌:</h4>

یک بار که شما شروع به استفاده از تکنیک پامودور کردید‌، متوجه می‌شوید‌، وقفه‌ها می‌توانند به مشکل بزرگی برای شما تبدیل شوند‌. وقفه‌های خارجی تخریب‌گر است‌. در وقفه‌هایی که خودتان می‌دهید‌، بلند شوید‌، چیزی برای خوردن پیدا کنید‌، یا مطلب کوتاهی در اینترنت بخوانید‌.



وقفه‌های خارجی را مشخص کنید‌. هر زمانی که یک وقفه غریب‌الوقوع را احساس کردید‌، که باید انجام دهید یک («) در جدولی که پامودور‌هایتان را واردش می‌کنید بگذارید و بعد یکی از موارد زیر را در موردش انجام دهید‌:

<ul><li>فعالیت را اگر فکر می‌کنید حتمی‌است و نمی‌توانید از آن بگذرید در To Do لیست در قسمت برنامه‌ریزی نشده‌ها وارد کنید.</li>
	<li>آن را در Activity Inventory Sheet بنویسید‌ و با یک U آن را علامت بزنید‌، در صورت لزوم یک مهلت انجام برایش مشخص کنید‌.</li>
	<li>عزم خود را برای به پایان رساندن پامودوری که در حال انجامش هستید جزم کنید‌. اما قبلش وقفه را با (») در جدول پامودور‌هایتان وارد کنید، سپس تا به صدا در آمدن زنگ به کارتان ادامه دهید‌.</li>
</ul>

کسانی که در محیط‌های اجتماعی کار می‌کنند باید با وقفه‌های خارجی معامله کنند‌. یک همکار از شما می‌پرسد که چطور یک گزارش را آماده کنید‌. نرم‌افزار دریافت ایمیل پس از هر دریافت بوق می‌زند‌. ۲۵ دقیقه تا ۲ ساعت تاخیر (۴ پامودور‌) تقریبا همیشه ممکن است برای فعالیت‌هایی که فوری در نظر گرفته می‌شوند رخ دهد‌. این وقفه‌ها را کاملا مشخص کنید‌. هر زمانی که یک نفر یا یک چیزی سعی در به وقفه انداختن یک پامودور دارد‌، یک خط تیره اضافه کنید به جایی که پامودور‌هایتان را ذخیره می‌کنید‌. بعد یکی از قوانین بالا را برایشان لحاظ کنید‌.



<a title="Download the Book free in pdf" href="http://www.pomodorotechnique.com/resources/ThePomodoroTechnique_v1-3.pdf" target="_blank"> دانلود کتاب آموزشی</a>



<a title="Pomodoro Technique To Do Today Worksheet" href="http://www.pomodorotechnique.com/resources/pomodoro_todo.pdf" target="_blank">دانلود نمونه لیست To Do</a>



<a title="Pomodoro Technique Activity Inventory Worksheets" href="http://www.pomodorotechnique.com/resources/pomodoro_inventory.pdf" target="_blank">دانلود نمونه لیست Activity Inventory</a>



<a title="Pomodoro Technique Cheat Sheet" href="http://www.pomodorotechnique.com/resources/pomodoro_cheat_sheet.pdf" target="_blank">دانلود برگه تقلب</a>



پیشنهاد می‌کنم <a title="۳ تکنیک پرطرفدار مدیریت زمان" href="http://thecoach.ir/1390/04/13/3-%d8%aa%da%a9%d9%86%db%8c%da%a9-%d9%be%d8%b1%d8%b7%d8%b1%d9%81%d8%af%d8%a7%d8%b1-%d9%85%d8%af%db%8c%d8%b1%db%8c%d8%aa-%d8%b2%d9%85%d8%a7%d9%86/" target="_blank">معرفی کوتاه</a> این تکنیک توسط The Coach و همینطور مطلب مربوط به <a title="مدیریت زمان با تکنیک Time Boxing" href="http://thecoach.ir/1390/01/31/%D9%85%D8%AF%DB%8C%D8%B1%DB%8C%D8%AA-%D8%B2%D9%85%D8%A7%D9%86-%D8%A8%D9%87-%D8%B3%D8%A8%DA%A9-time-boxing/" target="_blank">Time Boxing</a> (که تکنیک پامودور بر همین مبنا بنا شده‌) را بخوانید‌.</body></html>