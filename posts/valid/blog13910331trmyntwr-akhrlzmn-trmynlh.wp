.. title: ترمیناتور، آخر‌الزمان ترمینال‌ها
.. date: 2012/6/20 9:34:13 
<html><body><p style="text-align: center;"><strong>این پست ارزش معنوی ندارد‌!</strong></p>
حقیقتش یادم نمی‌آید دربارهٔ Terminator (Terminal Emulator)‎ قبلا حرفی زده باشم‌. امروز که پس از مدت‌ها استفاده از آن کشف کردم چه کلید میانبر‌های کاربردی‌ای دارد (خنگی و کوری دیگه تا چه حد آخه؟) تصمیم گرفتم یک اشارتی به ویژگی‌هایش داشته باشم‌.

ترمینال قبلی‌ای که استفاده کرده بودم Konsole بود‌! قبل‌تر‌ها هم (در دوران جاهلیت‌) از Terminal گنوم استفاده کرده بودم‌. ولی همیشه یک چیزی کم بود‌. آدم احساس خفگی می‌کرد‌. ابزار‌هایی مثل Screen بودند که کمک کننده باشند ولی خیلی از کار‌ها مثل قاچ کردن (!) صفحه به دو بخش. و یا این که ترمینال کانفیگ شده‌ام در تمام میز‌کار‌ها به یک شکل نشان داده شود‌ به نظرم خیلی مهم‌تر از ترنسپرنت شدن ترمینال می‌آمدند‌.

این شد که از هفت هشت ماه پیش (بخصوص پس از مهاجرت به Awesome) شروع به استفاده از <a title="Terminator official website" href="http://software.jessies.org/terminator/" target="_blank">Terminator</a> کردم‌. قابلیت Tabسازی و Split کردن صفحه‌اش با این کلید‌های میانبری که جدیدا کشف کردم‌، واقعا به سرعت کار کمک می‌کنند‌. (برای دیدن میانبر‌ها از Prefrences تب Keybinding را باز کنید)

همچنین قابلیت‌های دیگری هم مثل پشتیبانی از یونیکد (که به درد ما نخورد) نیز می‌تواند جالب توجه باشد‌.

<p style="text-align: center;"><img class="aligncenter" title="نمونه‌ای از کار با Terminator" src="http://dl.dropbox.com/u/25017694/Blog-photos/Terminator.png" alt="نمونه‌ای از کار با Terminator" width="442" height="332"></p></body></html>