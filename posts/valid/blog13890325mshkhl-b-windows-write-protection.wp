.. title: مشکل با Windows Write Protection
.. date: 2010/6/15 23:29:0 
<html><body><p>بعد از نصب آخرین به اصطلاح شاهکار مایکروسافت‌، مشکلات سیستم عامل بودند که عرض اندام می‌کردند‌. مشکلاتی که بیشتر برای نشان دادن این‌که کامپیوتر می‌خواهد ایمن باشد و کاربر است که به آن گند می‌زند رو نمایی می‌شوند‌.


یکی از مسخره‌ترینشان هنگامی‌است که شما حافظه‌ای خارجی ( برای من هر نوع حافظه از طریق USB ) را به سیستم وصل می‌کنید‌، ویندوز نمی‌تواند چیزی روی آن ذخیره کند و یا از آن پاک کند‌، این مشکل طبق معمول تمام مشکلات مایکروسافت اسم با ‌کلاسی دارد تا پیدا کردن راه حلش در گوگل آسان باشد‌. اسم این مشکل Windows Write Protection است‌. اما راه حلی که این بار در گوگل یافتم عملا کاربردی نداشت‌. خلاصه‌ی این راه حل در تصویر زیر معلوم است‌:



<a href="http://shahinism.files.wordpress.com/2010/06/diskpart.jpg"><img class="aligncenter size-full wp-image-109" title="diskpart" src="http://shahinism.files.wordpress.com/2010/06/diskpart.jpg" alt="" width="450" height="227"></a>حالا خود راه حل هم <a href="http://www.t3chworks.com/index.php?p=2_1" target="_blank">این‌جاست‌</a>. خواندنش خالی از لطف نیست‌. اما در عمل کاربردی ندارد‌.



اما برای رفع این مشکل راه حل سر‌ راست تری هم هست که اتفاقا کاربردی است‌:



بر روی هر درایوی که این مشکل را داشت کلیک راست کرده در properties سر‌برگ Sharing را انتخاب کنید‌. روی کلید Advanced Sharing کلیک کنید و باز هم کلید Permissions را فشار دهید‌. دقت کنید که تمامی اختیارات را به کاربر حاضر در سیستم داده باشید‌، یعنی Full Control در حالت Allow باشد‌.



همین‌! تمام شد‌. اما اگر باز هم جایی یا فایلی اخطاری داد که شما اجازه‌ی دسترسی ندارید کافیست که با یوزر اصلی همین قسمت‌ها را در فایل اصلی انگولک کنید‌. خلاصه این که راه حل پرمیشن‌های غیر مجاز تو ویندوز 7 یه جایی همین جاها قایم شده‌.</p></body></html>