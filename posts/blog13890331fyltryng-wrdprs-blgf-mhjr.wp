.. title: فیلترینگ‌، وردپرس‌، بلاگفا‌، مهاجرت‌؟
.. date: 2010/6/21 15:53:13 
<html><body><p>دیگر این‌روزها کمتر کسی را می‌توان یافت که نداند وبلاگ چیست‌.  عمده‌ی کسانی که حتی به مقدار کم دستی در اینترنت دارند دو نام را به خوبی می‌شناسند‌‌: <strong><a href="http://blogfa.com" target="_blank">بلاگفا‌</a></strong>، <strong><a href="http://wordpress.com" target="_blank">وردپرس‌</a></strong>. هر دو سیستم اراپه خدمات وبلاگ هستند‌. هر دو رایگانند‌. هر دو زبان فارسی را به خوبی پشتیبانی می‌کنند‌. هر دو تعداد زیادی از وبلاگ‌نویسان فارسی زبان چه آن‌هایی که <strong>زرد </strong>می‌نویسند و چه آن‌هایی که قدرتمندانه به تولید <strong>محتوای وب فارسی</strong> کمک می‌کنند را میزبانی می‌کنند‌.
اما یکی در ایران است و یکی آن ور آب‌ها‌! یکی هر یک سال یک بار یک امکان جدید و بلا‌استفاده به سرویسش اضافه می‌کند و یکی خود از امواج متلاتم <strong>وب ۲ </strong>است‌. یکی به خاطر چند خط نوشته که به نفع یا علیه کسی باشد وبلاگ را از وب حذف می‌کند آن هم بدون اطلاع‌. و یکی تا مدرک نداشته باشد دست به قطع سرویس‌دهی نمی‌زند‌‌، و در این صورت هم نوشته را برای نویسنده محفوظ نگه می‌دارد‌.

این طور است که دومی به محش جا افتادن اسمش می‌شود بلای جان اولی‌. ولی قول سانسور اینترنت در چند روز گذشته هر دویشان را با کمی تفاوت به کام خود کشید‌. بماند که وردپرس بخت برگشته از گذشته‌های دور بخش فارسی‌اش فیلتر بود و حالا تمام بندو بساتش و وبلاگ‌هایش به این دام شوم افتاده‌اند‌.

و بلاگفا هم بعد از یک روز فیلتر صفحه‌ی اولش به حالت عادی بازگشته‌. به راستی تفاوت این دو تا این حد زیاد است که یکی را این‌چنین سانسور می‌کنند و یکی را آزاد می‌گذارند‌؟ اگر قرار است دلیلش بومی سازی باشد‌، پس فضای رقابتی چه می‌شود‌؟ اگر دلیلش وبلاگ‌های وردپرس هستند‌، مگر در همین <a href="http://www.shirazi.blogfa.com/post-287.aspx" target="_blank"><strong>شکایت </strong></a>گذشته که به خاطرش ریختند منزل آقای شیرازی - مدیر بلاگفا - و دستگیرش کردند ایشان اظهار نکردند که بلاگفا مسئول نوشته‌های وبلاگ‌نویسان نیست‌؟ حال چه طور است که وردپرس به خاطر وبلاگ‌نویسانش محاکمه می‌شود‌؟

از طرفی وبلاگ محیطی شخصی است‌. حتی در حرفه‌ای ترین شکلش منتشر کننده‌ی ایده‌ها و نظرات اشخاص است‌. حال اگر بخواهیم همه‌ی نظرات یک اکو‌سیستم را سانسور کنیم‌، پس بحث آزادی بیان که در کشورمان خوشبختانه نزدیک به مطلق است چه می‌شود‌؟

همانطور که در <a href="http://shahinism.wordpress.com/2010/04/27/%d9%81%db%8c%d9%84%d8%aa%d8%b1%db%8c%d9%86%da%af-%da%a9%d9%88%d8%af%d9%86%e2%80%8c/" target="_blank"><strong>اینجا </strong></a>گفتم پدیده‌ی فیلترینگ دارد تیشه به ریشه‌ی خود می‌زند‌. دوستانی هستند که الان به فکر <strong>مهاجرت </strong>از <strong>وردپرس </strong>افتاده‌اند‌. اما واقعا به ریسکش می‌ارزد‌؟ آن کس که برای نوشته‌هایتان احترام قائل است به هر نحوی تلاش می‌کند بخواندشان‌. این از خصوصیات یک <strong>ذهن بیدار</strong> است‌. اگر هم تعدادی از آمار وبلاگ‌هاتان کم شده‌، مطمئن باشید آن‌ها که وبلاگ‌تان را می‌خوانند دست‌چین شده‌ها هستند‌. امروز از وردپرس می‌روید <a href="http://blogger.com" target="_blank"><strong>بلاگر</strong></a> و فردا هم حتما از بلاگر به بلاگفا‌. آخر امر هم مدیریت بلاگفا کل نوشته‌هایتان را حذف می‌کند‌. پس سنگین سر‌جایتان بایستید‌. شاید که ذهن‌های بیدار روزی این فیلترینگ کور را به کلی از خاطراتمان پاک کردند‌.</p></body></html>