.. title: رویترز باید از بلاگستان فارسی عذرخواهی کند .. date: 2009/10/19
2:13:35

جناب آقای کریستوف پلایتگین؛

ریاست محترم بازرگانی بنگاه رسانه‌ای رویترز؛

با سلام!

شنیدن
[خبر](http://zamaaneh.com/news/2009/10/post_10835.html "جایزه «محمد امین» برای وبلاگ‌نویسان ایرانی")
اهدای جایزه محمد امین به وبلاگ نویسان ایرانی، به خاطر «تعهد، شجاعت و
فداکاری آن‌ها تحت شرایط جان‌فرسا و فشارهای فوق‌العاده در حین پوشش دادن
اخبار انتخابات ریاست‌جمهوری» به اندازه‌ی تلخیِ اهدای این جایزه به سرکار
خانم دلبر توکلی، به عنوان نماینده وبلاگ نویسان، مسرّت بخش بود!

شکی نیست بلاگ نویسانی که در طول دوره سانسور شدید رسانه‌ها، زندگی‌شان را
برای خبررسانی از وضعیت ملتهب ایران، قمار می‌کردند، شایسته دریافت این
جایزه هستند، اما باید از خود پرسید که آیا بلاگ‌نویسی که حتی در این دوره،
وبلاگش با موضوعات دیگر هم به روز نشده، می‌تواند شایسته نمایندگی از این
قشر، جهت دریافت نشان شجاعت باشد؟!

مگر نبودند بلاگ‌نویسانی همچون [سمیه
توحیدلو](http://smto.ir/ "برساحل سلامت")، [وحید
آنلاین](http://vahid-online.net/ "وحید آنلاین")، [حنیف
مزروعی](http://hanif.ir/ "دفتر بی مخاطب")، [مهدی
محسنی](http://jomhouri.info/ "جمهور") و… که در این راه دربند شده اند و
در به در گردیده‌اند؟! آیا اهدای این جایزه، به نویسنده وبلاگ “[خانه
دلبر](http://mdhf49.persianblog.ir/ "خانه دلبر")” – که به صراحت می‌توان
گفت اکثریت قاطع بلاگ‌نویسان و بلاگ‌خوانان فارسی، وی را تا این زمان
نمی‌شناختند! – نوعی کم ارزش جلوه دادن تلاش این عزیزان نیست؟! آیا بهتر
نبود، که اصلاً این جایزه به شخص خاصی اهدا نمی‌شد تا اینکه به دم دست‌ترین
فرد تعلق گیرد؟!

انتظار جامعه بلاگ نویسان ایرانی، از رویترز بیش از این‌ها بود! حداقلش
اینکه وبلاگِ شخصی را که به عنوان نماینده بلاگستان، معرفی کرده‌اید از نظر
می‌گذراندید!

حقیر و بسیاری دیگر از بلاگ‌نویسان ایرانی، خواستار شنیدن عذرخواهی رسمی
رویترز به دلیلِ خبط پیش آمده هستیم.

**پی‌نوشت : با تشکر فراوان از [صادق جم](http://www.blognevesht.com/)
برای تنظیم این نامه‌، برای دیدن لیست کامل امضا کنندگان این
نامه[اینجا](http://www.blognevesht.com/1388/07/27/reuters-should-apology-from-iranian-bloggers)
را ببینید‌.**
