.. title: افتخار دوستی با خانوادهٔ StackExchange 
.. date: 2012/8/17 7:57:59

`قبلا هم
گفته‌ام <http://shahinism.com/blog/1391/05/21/%d9%be%d8%b1%d9%88%da%98%d9%87%d9%94-%d9%86%da%af%d8%a7%d8%b1-%d9%88-%d9%85%d8%b5%d8%a7%d8%a6%d8%a8%d8%b4/>`__\ که
`stackoverflow <http://stackoverflow.com/>`__ در پروژهٔ اخیرم چقدر کمک
حالم بوده‌. شیوهٔ سوال/جواب استفاده شده در این سایت باعث می‌شود که خلا
ایجاد شده در ابزار‌های حاضر نظیر ویکی‌، وبلاگ‌، انجمن و ... به خوبی پر
شود‌. عموما سوال‌هایی که سر انجام به جواب می‌رسند‌، می‌توانند منبع خوبی
برای حل مشکلات غیر منتظره باشند‌. البته شرط عضویت در چنین سایت‌هایی و
نتیجه گرفتن از آن‌ها هم دانستن شیوهٔ درست سوال پرسیدن است (تقریبا مثل هر
جای دیگری)! اما کشف اعضای جدید خانوادهٔ
`StackExchange <http://stackexchange.com>`__ برایم آن‌قدر هیجان انگیز
بود که تصمیم گرفتم در یک پست مجزا اشاره‌ای کوتاه به چند عضو شاخصشان نیز
داشته باشم‌. احتمالا اکثرتان با Stackoverflow یا نهایتا با
`SuperUser <http://superuser.com/>`__ آشنا هستید‌. اما این خانواده اعضای
جالب‌تری هم دارد‌.

`English <http://english.stackexchange.com/>`__
^^^^^^^^^^^^^^^^^^^^^^^^^^^^^^^^^^^^^^^^^^^^^^^

اگر مثل من یک کمی دیر به فکر تقویت زبان‌تان افتاده‌اید‌، ممکن است
سوال‌هایی داشته باشید که جوابش در کتاب‌هایتان نبوده و جستجو در گوگل هم
نتیجه‌ای برایتان به همراه نیاورد‌. آن وقت است که فضایی مثل یاران
StackExchange به دادتان می‌رسد‌.

`Tex <http://tex.stackexchange.com/>`__
^^^^^^^^^^^^^^^^^^^^^^^^^^^^^^^^^^^^^^^

این یکی مخصوصا برای اولین تجربه از Tex و توله‌هایش خیلی خوب به کارتان
می‌آید‌. قبلا در مورد تک `صحبت
کرده‌ام‌ <http://shahinism.com/blog/1390/06/14/%da%86%d8%b1%d8%a7-%d8%a8%d8%a7%db%8c%d8%af-latex-%d8%b1%d8%a7-%d8%af%d9%88%d8%b3%d8%aa-%d8%af%d8%a7%d8%b4%d8%aa%e2%80%8c%d8%9f/>`__.
اصولا آن ضرب‌المثل معروف کاربران LaTex (‌اولین بار که داری با لاتک
مقاله‌ای آماده می‌کنی می‌گی دیگه سراغش نمی‌رم‌، ولی وقتی مقاله تموم شد‌،
دیگه جز با لاتک کاری انجام نمی‌دی) توصیف کنندهٔ وضعیت فعلی من است و
مقالات و نوشته‌هایی که با ابزار‌های دیگری نوشته شده‌اند هیچ گونه اشتیاقی
برای استفاده در من ایجاد نمی‌کنند‌!‌ دیکتاتوری است دیگر D:

`Ubuntu <http://askubuntu.com/>`__
^^^^^^^^^^^^^^^^^^^^^^^^^^^^^^^^^^

چه دوست داشته باشم یا نه‌، اوبونتو طیف وسیعی از تازه‌کاران سوال کننده (و
البته کهنه کاران پاسخ دهنده) را به سوی خود جذب می‌کند‌. این می‌شود که
بخش Ubuntu از StackExchange به یکی از باحال‌ترین مکان‌ها برای پیدا کردن
راه حل مشکلات عجیب غریب‌تان تبدیل می‌شود‌! اگر شما هم مثل من Ubuntu را
یک سیستم عامل خارق‌العادهٔ‌، متفاوت‌، از همهٔ لینوکس‌ها بهتر نمی‌دانید و
تنها مثل هر توزیع دیگری و کاملا دموکراتیک به عنوان یک سیستم‌عامل
لینوکسی/یونیکسی آن را در دستهٔ مشخصی قرار می‌دهید‌،
`Unix/Linux <http://unix.stackexchange.com/>`__ در StackExchange
می‌تواند جای خوبی برای طرح سوال‌های عجیب غریبتان باشد‌! البته اگر
سوالاتتان طیف وسیع‌تری را پوشش می‌دهد‌، می‌توانید SuperUser را امتحان
کنید‌!

دیگران
^^^^^^

خانوادهٔ StackExchange بزرگتر از این حرف‌هاست که بشود در یک مطلب به
توضیح تک‌تکشان پرداخت‌! از طرفی من هم سواد بررسی همهٔ آن‌ها را ندارم تا
در موردشان نقد و بررسی درست درمانی بنویسم‌! این می‌شود که پیشنهاد
می‌کنم‌، برای آشنایی با آن‌ها یکی از سایت‌های هم‌خانواده‌ای را که معرفی
کردم باز کنید و اسکرولتان را تا پایین صفحه بچرخانید و چشمتان را به جمال
عجایبی همچون Wordpress, Photography, Teoreticalcs و حتی Cooking روشن
کنید‌!

احتیاط
^^^^^^

می‌دانم که عموم خوانندگان این مطلب را کاربرانی تشکیل می‌دهند که بلدند
چطور سوال بپرسند و قبل از طرح کردن مساله‌ای به خوبی تمام جوانبش را بررسی
می‌کنند و وقتی دیگر از گوگل و تمام منابع دم دستشان نا امید شدند به فکر
سوال کردن در فرومی‌، جایی می‌افتند‌! اما اگر خدای نکرده کسی از این جمع
یادش رفت و یکی از اصول چندگانهٔ طرح سوال را رعایت نکرد‌، بداند که تنها
باعث منزوی شدن نام کاربری‌اش در جامعهٔ StackExchange می‌شود و این کلا
چیز خوبی برای ادامهٔ حیات در آن جامعه نیست ;-)
