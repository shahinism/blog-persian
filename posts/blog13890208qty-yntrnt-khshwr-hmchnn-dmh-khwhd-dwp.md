.. title: قطعی اینترنت کشور همچنان ادامه خواهد داشت .. date: 2010/4/28
20:58:14

چند روزی است که قطعی‌های پیاپی اینترنت و سرعت بسیار پایین شبکه کاربران
را کلافه کرده‌. در رسانه‌ها اعلام شده بود که این قطعی حد‌اکثر تا امروز
خواهد بود‌، ولی انگار این قضیه سر دراز دارد‌. مشکلاتی که هم‌اکنون شاهد
آن هستیم طبق گفته‌ی[سایت
ارتباطات](http://www.tic.ir/web/content/2?p_p_id=sps_news_portlet_WAR_spspublicportlet_INSTANCE_OYH9&p_p_lifecycle=0&p_p_state=maximized&p_p_mode=view&p_p_col_id=column-3&p_p_col_count=1&_sps_news_portlet_WAR_spspublicportlet_INSTANCE_OYH9_cmd=detail&_sps_news_portlet_WAR_spspublicportlet_INSTANCE_OYH9_newsId=1765)زیر
ساخت در مسیری 20 هزار کیلومتری از کابل SMW 4 رخ داده و احتمالا قطعی‌ها
به نقل قول از DU اپراطور این کابل به جای 5 روز بین یک هفته تا ده روز
ادامه خواهد داشت‌. که این مشکلات به صورت‌هایی مانند قطعی اینترنت به صورت
کامل در پاکستان و یا افت سرعت اینترنت در ایران روی می‌دهند‌. همچنین
اطلاعاتی در [ویکیپدیا](http://en.wikipedia.org/wiki/SEA-ME-WE_4) در
رابطه با این کابل پیدا کردم که در نوع خود جالب است‌. کابل SMW 4 با طول
تقریبی 18800 کیلومتر ( که نمی‌دانم چرا در سایت ارتباطات زیر ساخت ذکر شده
که قطعی در مسیری 20 هزار کیلوتری یعنی 1200 کیلومتر بیشتر از طول واقعی
کابل رخ داده ) از کشور‌های : سنگاپور‌، مالزی‌، تایلند‌، بنگلادش‌، هند‌،
سریلانکا‌، پاکستان‌، عمارات متحده عربی‌، عربستان‌، سودان‌، مصر‌،
تانزانیا‌ و فرانسه‌ عبور کرده‌، یعنی عملا ایران از یکی از انشعابات این
کابل استفاده می‌کنه‌! برای دیدن این مسیر می‌توانید به تصویر زیر رجوع
کنید‌:
[![](http://shahinism.files.wordpress.com/2010/04/4.jpg "4")](http://shahinism.files.wordpress.com/2010/04/4.jpg)خوب
انگار بلایای طبیعی برای اینترنت کشور همچنان دست بردار نیست و حالا
حالا‌ها ادامه داره‌. واقعا مسئولین کشور کی می‌خوان به فکر مسیر‌های
مطمئن‌تری برای اینترنت کشور باشن‌. در ضمن از قرار ما به غیر از این کابل
از دو کابل دیگه هم استفاده می‌کنیم که کاراییشون همین الان هم معلومه‌. به
امید بازگشتن وضع عادی به اینترنت کشور‌.
