.. title: خان‌آکادمی‌، سرگرمی این روز‌های من
.. date: 2013/10/14 20:03:20
.. description: 
.. tags: 
.. slug: khanacademy, math
.. link: 

گفته بودم در دبیرستان ریاضی خوانده‌ام؟ گفته بودم که اگر به زور کلاس خصوصی نبود نمی‌توانستم ریاضی پاس کنم؟ گفته بودم در دانشگاه هیچ درسی را به جز ریاضی نیافتادم؟ مثلا در مورد این آخری‌، دیفرانسیل را ششمین بار که برداشتم توانستم پاس کنم. خوب اگر این‌ها را گفته بودم به این معنا نیست که از ریاضی خوشم نمی‌آید‌، این است که برایم جذابیت نداشتند. خیلی از مواقع برایم جای سوال بود که اصلا به درد کجا‌ها می‌خورند. خوب آدمی است دیگر‌، کم کم در زندگی‌اش چیز تازه یاد می‌گیرد و من که الان به قولی درسم تمام شده‌، تازه فیلم یاد هندوستان کرده که ای کاش در ریاضی بهتر بودم. خوب چاره کجاست؟

چاره‌ای که این روز‌ها خیلی مشتقانه (چشم شیطان کور) دنبال می‌کنم‌، `آکادمی خان <https://www.khanacademy.org>`_ است. یک بنیاد غیر انتفاعی که هدفش آموزش رایگان برای همه است. البته بماند که انگار از نظر بزرگان عالم‌ ما‌، ما در دستهٔ همه قرار نمی‌گیریم. کشور خودمان که Youtube را فیلتر کرده‌، گوگل هم که دسترسی ما را به این سایت (از قرار روی سرورهای گوگل قرار دارد). به هر حال‌، اگر زورتان می‌رسد که هویت‌تان را عوض کنید و به ریش همهٔ این بزرگان بخندید‌، می‌توانید در دستهٔ همگان قرار گیرید ;-)

این آکادمی موضوعات درسی مختلفی را پوشش می‌دهد‌، ولی رابط کاربری جدیدی طراحی کرده که فعلا تنها از دروس ریاضی پشتیبانی می‌کند و قرار است برای دروس دیگر هم چیز مشابهی ساخته شود. نمونه‌ای از تصویر این رابط را در زیر می‌بینید:

.. image:: https://dl.dropboxusercontent.com/u/25017694/Blog-photos/khanacademy.png

مزیت عمدهٔ این سایت در رابطه با آموزش ریاضی‌اش برای من این بوده که مساله محور است. یعنی شما عمدتا قرار است پنج مساله از سطوح مختلف یک مبحث درسی را حل کنید. اگر کلا هیچ چیزی از مساله نمی‌دانید‌، کافیست به ویدئوی راهنمای آن نگاه کنید. اگر هم بحث کلی را می‌دانید‌، می‌توانید از راهنماهایی که شروع به حل خود مساله می‌کنند استفاده کنید. قشنگی بازی‌اش هم این است که باید حتما پنج مساله پشت سر هم را حل کنید که به مرحلهٔ بعد بروید. مثلا اگر مسالهٔ چهارم را اشتباه جواب دهید‌، باید دوباره پنج مساله حل کنید تا اجازهٔ عبور از مرحله را دریافت کنید.

راستی `علیرضا مجیدی <http://1pezeshk.com>`_ عزیز خیلی وقت پیش در مورد آکادمی خان‌، و چند نمونهٔ فارسی زبانش نوشته که مشاهده `این پست <http://1pezeshk.com/archives/2012/06/providing-a-high-quality-education-to-anyone-anywhere.html>`_ آن هم الان خالی از لطف نیست. 
