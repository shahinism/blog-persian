<html><body><p>تا حالا همتون کلیپ اول فیلم های کلوپی و یا سر جلد تمام دیسک های نرم افزار و یا به طور کلی همه ی دیسکها رو دیدید که می نویسن <strong>هر گونه کپی برداری از این محصول پیگرد قانونی دارد </strong>. و درست هم نوشتن چون داخل CD فروشی ها و یا کلوپ ها در صورت برخورد کردن با این کپی ها بد جور دهن صاحب دیسک ها رو سرویس می کنن . اما واقعا این هایی که این جمله ها رو می نویسن حق کپی رایت اونها رو دارند . اگه توجه کرده باشید خیلی از فیلمهای داخل کلوپها فیلم های روز هالیوودی هستند . آیا واقعا هالیوود کپی رایت این فیلم ها رو به این شرکت ها فروخته و یا این که مایکروسافت کپی رایت نرم افزار هاش رو به شرکتی مثل Emperor و یا نسل جوان ایران داده .


این مسئله حتی همین الان توی تلویزیون ملی ایران هم خیلی شایع شده برای مثال شبکه ی 2 فیلم 3:10 به یوما رو که فیلم جدیدی با بازی راسل کرو هست و تازه دو ماه هست داخل سینماهای آمریکا اکران میشه رو دوبله کرده و قرار است به نمایش بزاره . فیلمی رو که خیلی از آمریکایی ها هم موفق به دیدنش نشده اند . و یا حتی خیلی از مردم ما به کلام هم دیگه هم رحم نمی کنند یه دیالوگی رو یه بنده خدایی میگه که در جمع خاصی لازم بوده ولی هیچ کس نمیشنوه بعد طرف میاد همون دیالوگ رو با صدای بلند میگه و مورد تایید بقیه هم قرار می گیره <strong>(قابل توجه افراد دهان بین) . </strong>



همین کم ارزش جلوه دادن این موضوع در سطحی به این بزرگی باعث شده که خیلی از ماها حتی خود من هم برای کپی رایت ارزشی قائل نباشیم حتی در برابر دوستانمون . برای مثال به خواننده ای مثل محسن چاووشی مجوز ارائه آلبوم داده نمیشه فقط به این دلیل که روز قبل آلبوم در اینترنت توسط کس دیگر ارائه شده . خوب صد در صد این از طرف دوستان این خواننده هست و یا این که بسیاری از فیلم های در حال اکران ساخت ایران جلوی سینماها با کیفیت بسیار عالی و نصف قیمت بلیط ها ارائه میشن . و یا این که حتی در وب فارسی خود من تا حالا چندین بار به مقالات نوشته شده خودم برخوردم که اتفاقا در سایتی بسیار معروف توسط آدمین برای تبلیغ محصولی که به فروش گذاشته شده بود استفاده شده بود.



شما فقط کافیه همین الان کیس دیسکهاتون رو باز کنید و برای مثال کپی های محصولات مایکروسافت خودتون رو بشمرید حالا همین مقدار رو برای مثال در 1000 ضرب کنید (به فرض این که فقط هزار نفر مثل شما از این دیسکها داشته باشند "که در حقیقت بسیار بسیار بیشتر است")خوب حالا مقدار به دست اومده رو ضرب در قیمت واقعی دیسک های اصلی بکنید ببینید که چه قیمت بالایی به دست می آید . این در واقع سودی است که باید نصیب مایکروسافت میشده .



حالا خودتون رو جای یکی از همین آدمهایی بگذارید که حقشون این جوری نابود شده چی کار می کنید؟ باز اصلا رغبت می کنید که محصول جدید و یا کار دیگه ای رو تحویل چنین بازار فاسدی بدید ؟. و یا سعی نمی کنید که هر جور شده یک دهن کجی به خریداران این بازار بکنید .



بی خود نیست که دولتمردان ما هم طرح لینوکس رو برای سیستم عامل ملی انتخاب کردن چون رایگانه ولی اگه ویندوز رو انتخاب می کردند خیلی بهتر نبود ؟ چون دیگه تقریبا 75 درصد جوون های ایرانی کار باهاش رو بلدن در صورتی که لینوکس رو شاید از هر 100 نفر 1 نفر بلد باشه . در واقع انتخاب اونا درست بوده در غیر این صورت باید جریمه ی بالایی رو به مایکروسافت پرداخت می کردن .



<strong>راه حل کجاست :</strong>  حالا به نظر شما راه حل چیه ؟ به نظر شما دیگه میشه یه همچین فرهنگ غلطی رو عوض کرد ؟ آیا واقعا شماهیچ وقت رغبت می کنید که حاصل دست رنج خودت رو وارد این بازار کنی ؟</p></body></html>