.. title: آی پد اپل در بازار ایران .. date: 2010/4/29 1:12:33

[آی پد](http://store.apple.com/us/browse/home/shop_ipad/family/ipad)
محصول جدید و جنجالی اپل که انتقاد‌های زیاد و به جایی را به همراه داشته‌
([+](http://www.narenji.ir/tablet-pc----narenji-sections-55/79-tablet/1771-say-no-to-ipad))([+](http://1pezeshk.com/archives/2010/04/hp-slate-vs-ipad.html))،
انگار به بازار ایران هم راه پیدا کرده‌‌. اما اینبار هم طبق معمول گذشته
قیمت‌ها نجومی‌تر از قیمت فروش شرکت اپل‌، آن هم خیلی‌!
[دیجی‌کالا](http://digikala.com) که رسما یکی از بزرگترین فروشگاه‌های
اینترنتی داخل کشور است این محصول اپل را با قیمتی برابر با یک میلیون و
صدو نود هزار تومان برای مدل WiFi 32GB به فروش می‌رساند
([+](http://www.digikala.com/?Products=Notebook&Product=Notebook-Apple-iPad-Wifi-32GB))‌.
حال این که همین محصول در آمریکا به قیمت 599 دلار‌ (‌یعنی حدود 6065474
تومان به ازای دلاری 10126 تومان که قیمت امروز این ارز است ) عرضه می‌گردد
([+](http://store.apple.com/us/browse/home/shop_ipad/family/ipad))‌.

[![](http://shahinism.files.wordpress.com/2010/04/ipad1.png "Ipad1")](http://shahinism.files.wordpress.com/2010/04/ipad1.png)

حال تراژدی از آنجا شروع می‌شود که شما نه تنها برای داشتن این محصول 32
گیگابایتی مبلغی بیش از نسخه‌ی 64 گیگابایتی می‌پردازید‌، بلکه مبلغ
پرداختیتان از آن‌چه برای 64 گیگابایتی با قابلیت استفاده از شبکه 3G هم که
قرار است در هفتم ماه می عرضه شود بیشتر است‌‌، یعنی محصولی که 829 دلار
ارزش دارد‌. حال اگر جزو مرفهین بی‌درد جامعه هستید و یک و دو دهم میلیون
تومان پول خرد در جیبتان سنگینی می‌کند می‌توانید این محصول رویایی اپل را
که فقط می‌تواند از شبکه Wi-Fi 802.11a/b/g/n به اینترنت متصل شود خریداری
کنید و از آن‌جایی که این شبکه مثل نقل و نبات در ایران فراوان است برای پز
دادن از آن استفاده کنید‌.
