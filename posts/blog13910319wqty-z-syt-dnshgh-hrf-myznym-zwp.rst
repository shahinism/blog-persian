.. title: وقتی از سایت دانشگاه حرف می‌زنیم‌، از چه حرف می‌زنیم؟ 
.. date: 2012/6/8 20:0:56

در طی سال‌های گذشته که به اسم دانشجو شناخته شده‌ام و بالطبع دور و
بری‌های دانشجوی زیادی هم پیدا کرده‌ام‌، به لطف کامپیوتر بلد بودنم‌، شانس
دیدار با سایت‌های دانشگاه‌های مختلفی را در ایران داشته‌ام‌! سایت‌هایی که
به قولی قرار از به وجود آمدنشان این بوده که با استفاده از **اتوماسیون‌**
(عبارتی که خودشان به کار می‌برند)، راه حلی برای **صف‌های طولانی** انتخاب
واحد‌، که در آن هیچ کس نمی‌توانست به واحدی که می‌خواهد دست یابد و یا
**پروسهٔ بی‌دلیل پیچیدهٔ** دریافت مثلا گواهی اشتغال به تحصیل باشد‌! اما
حقیقتش این چند وقت می‌بینم که بیشتر **بلای جان** ملت شده است‌! از گروکشی
نمایش نمره یا کارت امتحان پس از دریافت کامل شهریه گرفته‌، تا اختلاف
حساب‌های ۴۰-۵۰ هزار تومانی که همیشهٔ خدا برای همهٔ دانشجو‌ها (حتی کسانی
که شهریه‌شان را کامل و سر وقت پرداخت کرده‌اند) در شرف فارغ‌التحصیلی لحاظ
می‌شود. برای اشاره به یکی از کوچک‌ترین مشکلات حاضر کافیست آدرس
`liau.ac.ir <http://liau.ac.ir>`__ را در مرورگرتان باز کنید‌. آدرس سایت
دانشگاه آزاد واحد لاهیجان است‌. عه؟ چه شد؟ بله درست فهمیدید‌، در اولین
تلاش برای دست‌یابی به این سایت به گوگل ارجاع داده می‌شوید‌! دفعهٔ بعد که
تلاش کنید چشمتان به جمال خود سایت روشن می‌شود‌! حالا خود این آدرس هم
برای خودش داستان دارد‌! اول بود liau.ir‌! بعد یک روز دیگر این آدرس داخل
نمی‌رفت (عبارت بهتری پیدا نکردم ;-))! هیچ صفحهٔ راهنمایی هم نبود که آدرس
جدید کدام است‌. وقتی از مسئولش پرسیده شد گفت:

    می‌خوایم این آدرس جدید برای دانشجو‌ها جا بیافته‌، واسه همین قبلی رو
    ناک اوت کردیم‌!

بعد آدرس جدید کجا هست؟

    رو **تابلو اعلانات** زدیم‌!

یا برای نمونه کافیست در یکی از روز‌های انتخاب واحد آن هم با یک اتصال
اینترنت **یک مگابایت بر ثانیه** (آن هم در کشوری که **Dial-UP** حرف اول
را می‌زند) سعی کنید به سرور دانشگاه برای انتخاب واحد دسترسی پیدا کنید‌!
پس از چند بار خطای سرور **IIS** و دو سه بار خطا روی **مرورگرتان** (که
مثلا اگر Opera باشد‌) شاید موفق شوید به صفحه اول حسابتان وارد شوید‌!
ماشاالله این بخش حساب‌های دانشجویی آن‌قدر **کیفیت** دارد که در تمام
دانشگاه‌های آزاد کشور مورد استفاده قرار می‌گیرد‌! می‌خواهید شهریه بدهید؟
پرداخت الکترونیکی داریم‌. می‌روید داخل و عه؟ تنها کارت بانک ملی قابل
پذیرش است؟ احتمالا دانشگاه آزاد به خاطر **بودجهٔ مالی ضعیفش** قدرت
پرداخت کارمزد بانک‌های مختلف را ندارد‌، پس شما باید بروید یک حساب جدای
بانک ملی برای خودتان باز کنید و با کارت آن پرداخت را انجام دهید‌! خوب
مگر مشکلش چه بود‌، می‌رفتیم بانک فیش می‌نوشتیم و پول را مستقیم می‌ریختم
به حساب حضرات دیگر‌! از سایت دانشگاه آزاد گفتم دلم نمی‌آید یادی از
**سیستم گلستان پیام نور** نکنم‌! آن قبلی در هر دانشگاه به صورت مستقل
مورد استفاده قرار می‌گیرد‌. ولی این یکی **کشوری** است‌! یعنی ابعاد
فوق‌العاده بزرگ‌تر‌! بله به آدرس
`reg.pnu.ac.ir <http://reg.pnu.ac.ir>`__\ بروید‌ و ورود به سیستم را
انتخاب کنید! هاها‌! گیر کرد؟ مرورگرتان فایرفاکس است؟ Opera؟ کروم؟
سافاری؟ نه خیر عزیز جان‌! تنها و تنها IE قابلیت باز کردنش را دارد‌. حالا
جدای از این خدا نکند دست به دامانش شوید تا کاری برایتان انجام دهد‌! مثلا
پریروز شهریه را داده‌اید و خوش‌خوشان می‌روید که کارت امتحان بگیرید‌،
می‌گوید:

    کد ۱۸:‌ امکان دسترسی به این امکان برایتان وجود ندارد!

خوب چرا؟ تمام سایت را زیر رو کنید‌، زنگ بزنید پشتیبانی‌، طراح سایت را
پیدا کنید‌، هیچ‌کس نمی‌داند چرا‌! جز مدیرگروهتان‌ که احتمالا آن روز یا
مریض بوده سر کار نیامده یا زاییده‌! ولی خوب من می‌گویم‌، احتمالا **۷۲
ساعت** طول می‌کشد که پرداخت شهریه‌تان تایید شود‌! (اتوماسیون یعنی این؟)
**این‌ها را گفتم که بگویم‌‌**\ ، برادر/خواهر من که مسئول طراحی‌،
پیاده‌سازی‌ و یا نگهداری یک همچین سیستمی می‌شوی‌، سایت اینترنتی قرار است
**۲۴ ساعته** و بدون وابستگی به هیچ **شخص ثالثی** کاری که به آن محول شده
را در **کمترین زمان ممکن** و با **بهترین کیفیت** انجام دهد‌! اگر این‌طور
نباید باشد که همان سیستم کاغذی قدیمی خیلی هم **با اطمینان‌تر** است‌!
اطلاع‌رسانی برای یک سایت باید توسط **خودش** انجام شود‌! چون از همهٔ
ابزار‌های دیگر در دسترس‌تر است‌. به خدا‌، به پیر‌، به پیغمبرت قسم غیر از
**ویندوز‌**\ ، غیر از **ASP** و غیر از آن فریمورک کوفتی ‎\ **.Net**
ابزار‌های ساده‌تر و با کیفیت‌تری هم برای پیاده‌سازی سایت وجود دارد‌ که
نه **وابسته به مرورگر** است و نه آن‌قدر سنگین که آن سرور کوفتیتان را
ببلعد‌! **تعصب** روی زبان برنامه‌نویسی‌، روی روش طراحی‌، روی چه می‌دانم
بانک انتخابی برای دریافت وجه‌، می‌تواند **برای کاربر نهایی بی‌خودی
دردناک باشد‌!** شما که در همهٔ شرایط ممکن سناریوی کاربر حضور ندارید‌. در
آخر هم می‌خواهم بگویم دوست دانشجوی من‌! **آدمی که نمی‌دانی در مورد چه
دارم حرف می‌زنم‌**! اگر من کاربر نتوانستم با اطلاعات تو‌، کاری را در
سایت دانشگاه‌تان‌، سازمان‌تان‌، دولت‌تان انجام دهم‌، دلیل بر **نابلد**
بودن من نیست‌! هیچ **کافی‌نتی** هم که وضعیت خاص نداشته (مثلا اگر قرار بر
استفاده از شناسه مجوز دار باشد) باشد هم نمی‌تواند آن کار را برایت انجام
دهد‌. یک سایت دانشگاه در زبان توی نا بلد می‌شود مثلا **دفتر‌**! برای
مثال رفته‌ای داخل دفتر و مدیر نیست‌! **این یعنی منشی آن‌جا کارش را درست
بلد نبوده؟** بی‌خیال اصلا‌! برای که دارم می‌نویسم؟ برای کسی که\ `روی ماه
دنبال پپسی
می‌گردد؟ <http://www.aparat.com/v/cde377bf1113875af91b0d5d842a8c09220472>`__
