<html><body><p>تا به حال در بحث های مختلف و به شیوه های مختلف گفته شده که متاسفانه در ایران مصرف سرانه ی کتاب بسیار پایین است که این خود دلایل گوناگونی دارد ولی یکی از دلایل مهم به نظر من آشنا نبودن با کتابهای مختلف است . برای مثال شما حتی در تلویزیون تبلیغ هزار نوع چیپس و پفک را مشاهده می کنید ولی سالی به دوازده ماه یک بار آن هم شاید یک بار یک محصول فرهنگی (مانند موسیقی و کتاب البته به استثنای فیلم) تبلیغ می شود. و از آنجایی که ما ایرانیان به کل آدم های تن پرور هستیم (مخصوصا این جانب) خیلی کم افرادی در بینمان پیدا میشوند که در کتابخانه ها به دنبال کتابی باب طبع خود بگردند و بیشتر ترجیح می دهیم پشت ویترین طلا فروشی یا لوازم خانگی بایستیم و  به اجناس نگاه کنیم


اما سایت جیره کتاب (که بنده از چندوقت پیش با ایشان آشنا شدم) ایده ای بس جالب توجه را عملی کرده است . در یک تعریف کلی کار اصلی جیره ی کتاب این است که پس از واریز حق عضویت و گذراندن مراحل عضویت به صورت ماهانه جیره تان را برایتان ارسال می کند . اما نکته جالب اینجاست که شما حتی تا زمان تحویل جیره از پست هم از محتوی آن خبر ندارید پس شما یک بار در ماه غافل گیر هم میشوید . اما موضوع اصلی بر سر نحوه ی انتخاب کتابهاست : شما در زمان عضویت و با توجه به سلیقه ی خود فرم عضویت را پر می کنید و ارسال کننده هم با توجه به همان فرم کتاب جیره ی شما را انتخاب می کند پس تقریبا بعید است که جیره ی شما باب طبعتان نباشد و این خود می تواند در بالا رفتن حس کتاب خوانیتان کمک خوبی به شما بکند.



همچنین جیره ای خاص برای خوشحال کردن دوستان شما در نظر گرفته شده تحت عنوان "جیره هدیه" که شما با استفاده از آن می توانید جیره ی کتاب دوستان خود را نیز تامین کنید .



در حال حاضر هیچ محدودیتی از نظر جغرافیایی برای عضویت در جیره ی کتاب وجود ندارد و ایرانیان مقیم غربتستان هم می توانند از خدمات این سایت استفاده کنند :



<a href="http://www.jireyeketab.com/MainF.asp">+ جیره کتاب </a>



<a href="http://www.jireyeketab.com/What/WhatF">+ جیره کتاب چیست ؟</a>



<a href="http://www.jireyeketab.com/How/HowF/Abstract.asp">+ فرم عضویت </a>

</p><p align="left"></p></body></html>