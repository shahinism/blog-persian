.. title: چرا باید LaTeX را دوست داشت‌؟ 
.. date: 2011/9/5 3:38:49

همین دیروز بود که به دوستم
`علی <https://plus.google.com/110396584548468512787/about>`__ می‌گفتم
«اگر هر جایی و به هر دلیلی به کلمهٔ LaTeX برخوردی‌، گوشهات رو بگیر و در
رو‌!». خوشبختانه‌، لاتک با تمام سختی‌ها و پیچیدگی‌های لعنتی‌اش‌، اینقدر
برایم گیرا بود که کار با آن را ادامه دهم تا برایم اثبات کند که نه‌، جز
لاتک با هر حروف‌چین دیگری کار کردن‌، حرام است‌! تازه تجربهٔ خروجی گرفتن
از یک فایل tex را از سر گذرانده‌ام و خیلی خیلی زود است که بخواهم دلیل و
مدرک سنگینی بیاورم که «آره آقا‌، از فردا هر کس با لاتک مطلب ننوشت‌، و یا
کار با لاتک را ندانست‌، از ما نیست‌!». اما می‌خواهم برای فعلا و ثبت در
خاطراتم‌، اینجا بنویسم که چگونه کفهٔ ترازو به نفع لاتک برایم پایین رفت‌:

-  انگلیسی نوشتن‌، و ساده نوشتن در لاتک‌، فوق‌العاده آسان است‌! اما وای
   به حالتان اگر بخواهید فارسی بنویسید‌، در این صورت باید یک دورهٔ کامل
   برنامه‌نویسی بسته‌هایش را بگذرانید (‌به این شوری‌ها هم که گفتم نیست‌،
   در آینده بیشتر در این مورد می‌نویسم‌) ‌.
-  آسان‌ترین کار ممکن در لاتک‌، پانویس نوشتن است‌، که خوب من هنوز هم بلد
   نیستم که در هیچ کدام از ورد پرسسور‌های رایج انجامش دهم‌!
-  فهرست کردن مطالب در لاتک فقط زحمت نوشتن tableofcontent/ را می‌طلبد‌!
-  تمام سخت‌گیری‌های لاتک در مورد پاراگراف‌ها‌، خطوط‌، علامت‌های مختلف‌
   و قابلیت‌هایش برای تعیین کردن سر فصل‌، و بخش‌ها‌ نتیجه‌ای فوق‌العاده
   زیبا و خوانا را به شما باز می‌گرداند (‌ولی آن‌چنان دهانی از شما...
   که...) ‌!
-  افزودن تصویر در لاتک به قدری سخت هست‌، که هنوز جرات نکرده‌ام نزدیکش
   شوم‌!
-  همهٔ تجربیات بالا را اضافه کنید‌، به درد و خونریزی شدیدی که باید برای
   افزودن قابلیت‌های تایپ فارسی بدون درد و خونریزی در لاتک متحمل شوید‌!
-  نوشتن مقاله در لاتک‌، عملا حکم یک برنامه‌نویسی تمام عیار را دارد‌!

|image0|

در کل پس از سبک سنگین کردن قضایای بالا من هم به این نتیجه رسیدم که اگر
حرف از با سواد بودن در جامعهٔ امروزی می‌زنید‌، و برای مهندس مهندس
شنیدن‌، آب دهانتان سر ریز می‌شود‌، حداقلش این است که مقالاتتان را با
LaTeX آماده کنید‌، نه مثل `استاد
گرامیمان‌ <http://yamaghani.com/m/page-2aa58b0d-58a0-428c-95a3-e8c25e26103b.aspx>`__\ ،
‌ به مسلط بودن به مجموعه نرم‌افزار آفیس افتخار ورزید‌! ‌ (‌گفتم «‌من
هم‌» ‌، چون `آرش آبادپور <http://persian.kamangir.net/?p=2533>`__ و
`امین
ثابتی <http://aminsabeti.net/1387/11/mr-engineer-do-you-know-latex/>`__
عزیز در این مورد قبلا سخن‌ها رانده‌اند‌) ‌. فعلا می‌توانید برای منبع‌،
به `این‌ها <http://aminsabeti.net/1387/11/persian-source-for-latex/>`__
که امین عزیز نشان داده است مراجعه کنید‌، البته‌ تگ لاتک وبلاگ هر دوی این
عزیزان (`‌آرش <http://persian.kamangir.net/?category_name=latex>`__ و
`امین‌ <http://aminsabeti.net/?s=latex>`__) خواندنش خالی از لطف نیست‌.
در ضمن دلتان را هم به این خوش نکنید‌ که لاتک را در وب فارسی جستجو کنید‌،
چون نتیجه‌اش انواع کاندوم است که نثارتان می‌شود‌ ;-)

.. |image0| image:: http://shahinism.com/wp-content/uploads/latex_logo-300x111.png
   :target: http://shahinism.com/wp-content/uploads/latex_logo.png
