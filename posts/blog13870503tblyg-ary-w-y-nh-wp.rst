.. title: تبلیغ آری و یا نه ؟! 
.. date: 2008/7/24 0:5:33

سرویس دهندگان زیادی هم اکنون در سطح وب اقدام به ارائه تبلیغات برای نمایش
در وبلاگها کرده اند که به صورت کلیکی عمل می کنند یعنی به ازای هر کلیک بر
روی تبلیغ نمایش داده شده مبلغی را به حساب نمایش دهنده می افزایند . از
طرفی دیگر وبلاگنویسان زیادی تمایل به نمایش اینگونه تبلیغات در وبلاگهای
خود و ایجاد منبع در آمدی از وبلاگ خود دارند . اما متاسفانه رفتار بعضی از
این سیستم های تبلیغاتی و یا نحوه ی  ارائه ی خدماتشان باعث از بین رفتن
اعتماد کاربران به این گونه سایتها شده . مشکلاتی اعم از انجام ندادن
پرداخت به موقع وجوه , نظارت بر روی تبلیغ ها و یا پایین بودن سطح کیفی
سایتها . به تازگی وبلاگی با استفاده از وردپرس ( نکته جالبش همینه !) در
این زمینه راه اندازی شده که به بررسی این نوع سیستمها به صورت بی طرفانه
پرداخته است . که هدف از این کار را این چنین بیان می کند (`آدرس
وبلاگ <http://www.tablighinfo.com>`__) :

    1. برقراری ارتباط دوسویه با وبمسترها و مدیران سیستم های تبلیغاتی و
    جمع آوری اطلاعات و تجربیات آنها. 2. تجزیه و تحلیل اطلاعات جمع آوری
    شده و بیان نقاط قوت و ضعف هر کدام از سیستم های تبلیغاتی. 3. ارائه
    جدیدترین خبرها از سایت ها و سیستم های تبلیغاتی. 4. معرفی نمایش
    دهندگان تبلیغات اینترنتی به سفارش دهندگان آگهی های تبلیغاتی، جهت
    رونق بازار تجارت الکترونیک و تبلیغات آنلاین.

اما متاسفانه هنوز به تکاملی که لازم است در این زمینه دست نیافته ( از نظر
سیستم های تبلیغ بررسی شده ) که امیدوارم هرچه زودتر تکمیل شود . اما نکات
دیگری که غیر از معرفی این وبلاگ قصد بیانشان را داشتم مربوط به سطح کیفی
این گونه سایتهای فعال ایرانی است . متاسفانه بعد از پیشرفت چشمگیر زبانها
برنامه نویس تحت وب هنوز هم بسیاری از این گونه سایتها تمام و کمال از جاوا
استفاده می کنند که لازم بودن این کدها را قبون دارم ولی متاسفانه در بعضی
مواقع واقعا آزار دهنده می شوند . سرعت بسیار پایین بارگذاری این کدها و
حتی باز شدن تمامی لینکها با کد جاوا ( برای نمونه به تبلیغ ها قرار داده
شده در وبلاگ خودم اشاره می کنم ). از طرفی دیگر بسیاری از این سایتها اعم
از سوران و اوکسین ادز در زیر بنرهای تبلیغی پیغامهایی شامل نام و آدرس
سایتهای خودشان را نیز تبلیغ می کنند که معمولا برای وبلاگ نویسان آزار
دهنده است چون روش های دیگری و بسیار بهتری برای این تبلیغ وجود دارد (
نمونه بهترش رو پایین تر معرفی می کنم ) . معمولا وبلاگنویسان به ظاهر و
پرستیژ وبلاگ خود بسیار اهمیت می دهند و برای قرار دادن این نوع تبلیغ ها
معمولا آنهایی را که بیشتر با رنگبندی وبلاگشان جور می شود را انتخاب می
کنند . ارائه ی طراحیهای بسیار ضعیف ( که متاسفانه نمونه اش در وبلاگ خودم
نیز دیده میشه ) باعث افت کیفیت این نوع تبلیغات میشود . تا کنون تنها
سیستم ارائه تبلیغات کلیکی که بیشتر این اصول را رعایت کرده سیستم تبلیغ
`نت بینا <http://www.netbina.com/>`__\ بوده است که متاسفانه برای عضویت
در آن نیاز به گذر از `هفت
خان <http://www.netbina.com/pe/websites/contact.aspx>`__\ است .( تا به
حال سه در خواست ارسال کرده ام که بی پاسخ مانده ). بماند که من به شخصه از
ایده ی تبلیغات کلیکی متنفرم و تنها برای ارضای حس کنجکاوی از این سیستم آن
هم به مدت محدود استفاده می کنم . چون عقیده دارم ممکن است هزاران بار یک
تبلیغ در وبلاگی نمایش داده شود اما قرار نیست که همه بر روی آن کلیک کنند
ولی یک طراحی درست می تواند محصول تبلیغ دهنده را برای همیشه در ذهن کاربر
هک کند . یا به عبارت دیگر در بیلبوردهای تبلیغات شهری که از طرف شهرداریها
معمولا اجاره هم داده میشوند این قانون وجود ندارد اگر فردی پس از دیدن
تبلیغ به فروشگاه رفت و به آن تبلیغ که دیده اشاره کرد وجهی به شهرداری
بپردازد . تبلیغ در هر صورت یک تبلیغ است .
