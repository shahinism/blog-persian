.. link: 
.. description: 
.. tags: Protonmail, Harvard, MIT, Edward Snowden
.. date: 2014/05/19 18:02:45
.. title: رونمایی از سرویس ایمیل «ضد NSA» توسط دانش‌آموزان ام‌آی‌تی و هاروارد
.. slug: harvard-and-mit-students-launch-nsa-proof-email-service

بحث ایمیل امن و کل امنیت اینترنت بعد از انتشار اخبار جاسوسی‌های آمریکا (که بماند چون تنها کشوریست که مدرک مستدل بر علیهش وجود دارد‌، اسمش این‌طور دارد توی چشم فرو می‌رود‌، وگرنه که جاسوس‌ها از رگ گردن هم به ما نزدیک‌ترند) برای فعالان حرفه‌ای وب‌، نکتهٔ قابل توجهی است. حالا تعدادی از دانش‌آموزان دو دانشگاه هاروارد و ام‌آی‌تی ایمیلی را معرفی کرده‌اند که ادعا می‌کنند ایمیلی امن در برابر جاسوسی‌های NSA است. سیستم در حالت آزمایشی (Beta) قرار دارد‌، و هنوز نتوانسته‌ام وضعیتش را چک کنم‌، این است که متن اصلی خبری که خوانده‌ام را این‌جا می‌گذارم تا حساب کار دستتان بیاید:

    این ایمیل جدید Protonmail_ نام دارد. پنج نفر سازندهٔ آن موقعی که برای سازمان تحقیقات هسته‌ای اروپا (CERN) در سوئیس کار می‌کردند‌، با هم ملاقات کردند. و علاقهٔ مشترکشان برای ساخت یک ایمیل امن‌تر از Lavabit_ ایمیل مورد انتخاب ادوارد اسنودن آن‌ها را دور هم جمع کرد.

    بعد از چند هفته انتشار خصوصی نسخهٔ آزمایشی‌، Protonmail_ امروز وارد فاز انتشار عمومی نسخهٔ آزمایشی‌اش شد.

    در سایت اصلی Protonmail_ سازندگانش توضیح می‌دهند که چه چیز‌هایی امنیت سرویس‌شان را تأمین می‌کند.

    اول این‌که آن‌ها در سوئیس مستقر شده‌اند «که برایشان چند تا از قوی‌ترین قوانین حمایت از حریم خصوصی در جهان را به ارمغان می‌آورد». همچنین سایت اعلام می‌کند که آن‌ها از سیستم رمزگذاری end-to-end استفاده می‌کنند که کاملا بر اساس وضعیت احراض هویت کاربر عمل می‌کند و این به آن معناست که ظاهرا داده‌ها برای خود تیم ProtonMail هم غیرقابل دسترس است.

    اندی ین به Bostinno_ می‌گوید که «حتی ما هم امکان دسترسی و خواندن ایمیل‌ها را نداریم. پس اگر ما نمی‌توانیم آن‌ها را بخوانیم‌، قادر هم نخواهیم بود که آن را به سازمان‌های امنیتی دولت‌ها ارائه کنیم».

    جامعهٔ تکنولوژی مدتی است که روی ابزار‌های پیام رسان فوق‌العاده امن کار می‌کند‌. اوایل امسال Blackphone_ تلفنی هوشمند رمزنگاری شده از مادرید را داشتیم. همچنین Confide_ اَب پیام‌رسانی که از رمزنگاری برای امن نگاه داشتن پیام‌هایتان تا جای ممکن استفاده می‌کرد.

    این سرویس رایگان و ظاهرا دارای روش استفادهٔ راحتی است‌، پس اگر از این که گوگل اجازه_ می‌دهد که تمام پیغام‌هایتان را دیگران بخوانند خسته شده‌اید‌، چرا امتحانش نمی‌کنید؟

حقیقتش خیلی وقت است که سعی می‌کنم کمتر از سرویس‌های گوگل استفاده کنم‌. سرویس دهنده‌ای که دیگر شعار اولیه‌اش را کنار گذاشته و دارد به هیولای اینترنت دوران ما تبدیل می‌شود. یک شبه تصمیم می‌گیرد که Google Reader را از بین ببرد. اطلاعات جستجوی ما را تا جای امکان ذخیره و بررسی می‌کند و در روشن‌بینانه‌ترین حالت تنها برای تبلیغات هدفمند استفاده‌شان می‌کند. و یا همین‌طور که در این مقاله گفته شد‌، اجازهٔ خواندن ایمیل‌های ما را به افراد دیگر می‌دهد.

هرچند که سرویس‌های جایگزین گاها امکاناتی را که گوگل ارائه می‌دهند را ندارند‌، ولی گاها باید ایده‌آل گرایی را برای داشتن امنیت کنار گذاشت.

این یکی را هم اضافه کنم که‌، صرف امن بودن این سرویس ایمیل‌، و باور کردن حرف‌های سازنده‌، برای خیلی‌ها مثل من ممکن است راضی کننده نباشد. روش‌های مکمل دیگری نیز وجود دارند که می‌توانند در این راه کمک کننده باشند. در آینده سعی می‌کنم بیشتر در مورد روش‌های امن کردن ارتباطات ایمیلی توضیح دهم. 
	

.. _Blackphone: http://betabeat.com/2014/01/meet-blackphone-a-highly-secure-device-perfect-for-paranoid-sext-fiends/
.. _Confide: http://betabeat.com/2014/01/never-get-caught-demanding-bridge-closures-again-with-new-confide-app/
.. _اجازه: http://betabeat.com/2013/08/if-youre-having-an-affair-probably-avoid-gmail/
.. _Bostinno: http://bostinno.streetwise.co/2014/05/16/protonmail-encrypted-email-service/
.. _Protonmail: https://protonmail.ch/
.. _Lavabit: http://lavabit.com/
