.. title: کنترل پنل Plesk (قسمت اول) 
.. date: 2008/6/30 22:12:53

در مطلب قبلی\ ` <http://www.signul.com/1387/226/bye-cpanel/>`__ به
جایگزین شدن برنامه ی مدیریت کنترل پنل Plesk به جای Cpanel در بعضی از
هاستینگهای ایرانی اشاره کردم . از اونجایی که تقریبا در هیچ جا مرجع کاملی
به زبان فارسی برای آموزش این برنامه پیدا نکردم تصمیم گرفتم یک راهنمای
کاربردی برای این برنامه بنویسم . پس در سه قسمت این مقاله را ارسال می کنم
که به شرح زیر است : **قسمت اول : معرفی کلی نرم افزار پلسک و مقایسه ی آن
با Cpanel** قسمت دوم : معرفی قسمتهای مختلف پلسک قسمت  سوم : راه اندازی
یک سیستم مدیریت محتوا و یک میل اکانت بر روی پلسک برای کسب اطلاع از
امکانات این نرم افزار می توانید به `توضیحات شرکت
رادکام <http://www.radcom.ir/services-webhosting-plesk-fa.html>`__
نمایندگی رسمی شرکت پاراللز در ایران رجوع کنید ( که البته سعی کنید این
موضوع را به یاد داشته باشید که نویسنده بسیار سعی در بازار گرمی دارد ).
اما برای ورود به پلسک بر خلاف Cpanel که با آدرس mydomain/cpanel وارد می
شدید حالا باید باید با کمک mydomain:8443 این عمل را انجام دهید . ( امکان
دارد در بعضی مواقع ایشه بازی فایر فاکس سه گل کند و اخطاری که دقیقا یادم
نیست را نمایش دهد . برای عبور از آن کلید سمت راست را فشار دهید و مراحل
پیش رو را ادامه دهید تا تنظیمات خودکار انجام شود .) با اولین ورود به
صفحه ی Login تفاوت را احساس می کنید . صفحه ی Login  مانند صفحه ی ورود
عادی سایت هاست و بر خلاف Cpanel در صفحه ای جداگانه باز نمی شود . فقط
مشکل کار اینجایت که اگر حتی در میانه ی انجام کاری به ناگه از اینترنت قطع
شدید دوباره باید ورود کنید . ( که با این اینترنت کوفتی ایران واقعا سرسام
آور می شود .) در اولین ورود همانند Cpanel فرمی نمایش داده می شود که
اطلاعات فردی شما را دریافت می کند . در Cpanel ریشه ی اصلی واقع در آدرس
/home/<username>/public\_html/ بود ولی در پلسک این ریشه به آدرس
/var/www/vhosts/<domain-name>/httpdocs/ تغییر مکان می دهد .همچنین پوشه
ای به نام Httpsdocs نیز برای استفاده از SSL در نظر گرفته شده است .
همچنین بر خلاف Cpanel که پوشه های مربوط به sub domain در شاخه ی اصلی
قرار می دادید . در پلسک با نظم بیشتری می توانید آنها را در پوشه ای به
همین نام آپلود کرده و زیر دامنه را به آنها متصل کنید . در سرعت بارگذاری
با انجام عملیاتها Cpanel و پلسک به یک اندازه رنج آور هستند ولی در فایل
منیجر پلسک بسیار سریعتر عمل می کند . در فایل منیجر Plesk بر خلاف صفحه ی
مدیریتش همه چیز در جای خود و در دسترس شما قرار دارد که کار با آن را
برایتان لذت بخش می کند . اما در صفحه ی مدیریتی دیگر از آن نظم Cpanel که
تمامی اطلاعاتتان را در همان صفحه ی اول به نحو احسن به نمایش می گذاشت
خبری نیست . برای نمونه برای ساخت دیتابیس و کاربر و اتصال آن دو به هم در
Cpanel حداکثر به 3 دقیقه وقت نیاز داشتید ولی در پلسک باید استخوان
بترکانید . یکی دیگر از نقاط ضعف پلسک این است که برای انجام هر کاری اول
نام دامنه ی مربوط را می پرسد حتی اگر شما تنها یک دامنه داشته باشید . در
پایان کار پیشنهاد می کنم اگر بسیار کنکاوید و می خواهید این نرم افزار را
فرا بگیرید حتما از همه ی اطلاعاتتان پشتیبان تهیه کنید . لطفا فید این
وبلاگ را از Feeds.feedburner.com/itnegar به فید جدید با آدرس
feeds.feedburner.com/rkhani تغییر دهید .
