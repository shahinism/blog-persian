<html><body><p>در پست قبلی وبلاگ و  همچنین <a href="http://it.myjigi.com/index.php/2007/06/minazam_minazi_minazad/" target="_blank"> این</a> پست عرفان درباره ی موضوعی صحبت کردیم که اینجور که از نظرات داده شده به مطالب معلومه ازش به خوبی استقبال شده اما عده ای هم به من ایمیل زدن و از اون به عنوان یک بی احترامی و شروع یک جنگ که باعث کم شدن کیفیت وبلاگها و همچنین دلگیر شدن وبلاگ نویسها از دست همدیگر اسم بردن . عده ای هم در کل با این کار موفق بودن اما گفتن که من نمی خوام کسی از دستم ناراحت بشه . یکی دو نفر هم که نمونش رو می تونین تو نظرات پست عرفان ببینین نوشتن که این کار شما فقط برای معروف شدن وبلاگ هامون و گرفتن نظر و این جور چیزا بوده به خاطر همین خواستم که پست قبلیم رو تکمیل کنم و این مطلب رو بنویسم :
</p><p dir="rtl" align="justify"><span lang="fa">درسته که عرفان تو مطلب خودش که در واقع شروع این مسایل رو در پی داشت خیلی خوب موضوع رو تشریح کرده ولی در یک قسمت از پستش از کلمه ی تحریم استفاده کرده که خیلی از کاربران با دیدن این کلمه به خودشون لرزیدن که آقا ایشون می خواد جو سازی کنه . اما باید من این موضوع رو اضافه کنم که به طور کلی تو دنیای گسترده ی اینترنت کلمه ی تحریم کلا بی معنیه و به طور کلی به قول عرفان بلاگرها هرجوری هم که باشه به کمک هم نیازمند هستند . در واقع اگر بخواد این طرح شکل بگیره و توسط آی تی نویسها حمایت بشه قرار نیست که هر کس بیاد بگه من از کدوم وبلاگ خوشم میاد از کدوم خوشم نمیاد (چون اینجوری خیلی ها می گن آی تی نگار خیلی بده) ما در واقع می خوایم یک سری طرح های حمایتی اجرا کنیم که طی اون از وبلاگهای که واقعا خوب می نویسن پشتیبانی کنیم در واقع اینجوری باعث میشه که وبلاگهای دیگر سعی در بهتر شدن کیفیت وبلاگهاشون داشته باشن . این کار ما همچین هم نو نیست تا جایی که یادمه تو وبلاگ عصرونه خونده بودم که نوید می خواد فید وبلاگهایی که پیج رنک بالای چهار دارن رو با هم قاطی کنه و اونها رو توی وبلاگها عضو نمایش بده که به نظرم طرحی فوق العاده عالی ای بود اما هرچی گشتم نتونستم تو وبلاگ عصرونه پیداش کنم تا لینکش رو بزارم . همچنین می خوایم جلساتی ماهانه راه بندازیم که طی اونا با هم دیگر مشورتهایی داشته باشیم برای مثال اگه کسی زبانش خوبه به منی که اصلا زبان نمی فهمم درباره ی مطالب وبلاگهای انگلیسی زبان میگه تا ما هم کم کم خودمون رو با اونا تطبیق بدیم شاید هم بهتر از اونا بشیم . این طرحها در واقع در همه نوع موضوعات وبلاگ نویسی هست و خیلی ها با هم مشورت می کنن . اما موضوعی که عرفان می خواست مطرح کنه این بود که چرا تا حالا توی وبلاگهای فارسی چنین گروههایی تشکیل نشده . به طور کلی اگر این طرح هیچ سودی برای وبلاگ نویسها نداشته باشه براشون این خوبی رو داره که چند تا دوست با مرام تو چند شهر ایران پیدا می کنن.</p>

<p dir="rtl" align="justify"><span lang="fa">اگر هم بتونیم واقعا یه همچین چیزی را راه بندازیم علاوه بر این که در تولید محتوای مفید در اینترنت پیشرفت می کنیم می تونیم نمونه استانداردهایی جالب طراحی کنیم تا داخل وبلاگهای عضو نمایش داده بشه همچنین می تونی یک انجمن فارسی زبان درباره ی وبلاگ و وبلاگ نویسی راه بندازیم . </p>

<p dir="rtl" align="justify"><span lang="fa">حالا به جای این که این قدر عجولانه درباره ی موضوعی تصمیم بگیرید بهتره یک کم با دقت به اون موضوع فکر کنین . اصلا به نظر شما بده که یه همچین اتفاقاتی بن وبلاگ نویسها رخ بده اگه بده به منم بگین به خدا قسم اگه دیگه حتی راجع بهش فکر کنم “اما قبل از هر اتفاقی از عرفان عزیز به خاطر ایده ی جالبش تشکر می کنم”</p></body></html>
