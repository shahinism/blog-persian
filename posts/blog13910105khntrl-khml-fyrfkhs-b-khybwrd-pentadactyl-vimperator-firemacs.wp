<html><body><p>حدود یک ماه پیش بود که برای یک شب تا صبح‌، ماوس عزیزم را به همسایه‌مان دادم تا کارش راه بیافتد‌، اما این شب‌، دو سه روز طول کشید تا صبح شود‌. من هم که طبق معمول به کامپیوترم نیاز داشتم‌، مجبور بودم که با کیبورد سر کنم‌.
از آن‌جایی که از Awesome wm به عنوان میزکار استفاده می‌کردم (‌به زودی در موردش خواهم نوشت‌) و در دوره‌ی یادگیری Emacs نیز به سر می‌بردم‌، برای انجام کار‌های روزمره‌ام نیاز خاصی به ماوس نبود‌. ولی برای وبگردی‌ و استفاده از فایرفاکس‌، جدا به عذاب می‌افتادم‌. با شرح وضعیتم در آیدنتیکا‌، دوست عزیزم <a title="tuxitop on identica" href="http://identi.ca/tuxitop" target="_blank">علی موسوی (Tuxitop) </a>پیشنهاد کرد که از یکی از افزونه‌های فایرفاکس که آن را تبدیل به ویرایشگر‌های مطرح لینوکس می‌کنند استفاده کنم‌. خودش از <a title="Vimperator official page" href="http://vimperator.org/" target="_blank">Vimperator</a> استفاده می‌کرد و گفت که یک نمونه هم برای Emacs موجود است‌. من هم زیر سلطه‌ی تمرین Emacs به جستجو پرداختم و افزونه <a href="http://www.mew.org/~kazu/proj/firemacs/en/" target="_blank">Firemacs</a> اولین تجربه‌ام از همچین کنترلری بود‌.

مزایای زیادی نداشت‌، تنها کاری که می‌کرد تبدیل کردن کلید‌های میانبر پیش‌فرض فایرفاکس به همتاهای ایمکسی‌شان بود‌. ولی خوب کار راه‌انداز بود‌ (‌چون میانبر‌های فایرفاکس را بلد نبودم D:).

اما چند روزی می‌شود که در همان آیدنتیکا سخن‌ها از افزونه‌ی <a href="http://dactyl.sourceforge.net/pentadactyl/" target="_blank">Pentadactyl</a> که فرکی از Vimpretor است گفته می‌شد. من هم که کلا از Vi تنها ویرایش و ذخیره‌ی فایل را می‌دانم‌، وسوسه به امتحانش شدم‌. پس از نصب افزونه‌، فایرفاکس به کلی زیر و رو شد‌! عکس زیر:

</p><p style="text-align: center;"><img class="aligncenter" src="http://dl.dropbox.com/u/25017694/Blog-photos/pentadactyl.png" alt="" width="491" height="358"></p>

خط فرمان و صفحه‌ی Help بلافاصله علم شدند و به کمکم آمدند D: در یک کلام فوق‌العاده بود‌. برای منی که صفحه مانیتور کوچکم علاقه‌ام به ساده کردن صفحه‌ی مرورگرم را زیاد کرده بود‌، یک همچین نما و کارایی‌ای واقعا نهایت خواسته‌هاست D:

مزیت بزرگ دیگر افزونه‌، قابلیت تکمیل خودکار فایرفاکس است که با این افزونه نمود بهتری پیدا می‌کند‌. دیگر امکان جالبش این است که در هر جای اینترنت که خواستید چیزی بنویسید می‌توانید به <a href="http://dactyl.sourceforge.net/pentadactyl/" target="_blank">Pentadactyl</a> حالی کنید که ویرایشگر دسکتاپ محبوبتان را برایتان آماده کند تا متن را در آن بنویسید و خودش آن را در جای مناسب قرار دهد ;-)

این را هم اضافه کنم که من هنوز در مرحله‌ی یادگیری‌اش قرار دارم و هنوز مشکلات زیادی نیز با آن دارم‌. اما جدا ارزش وقت تلف کردن دارد.

تعدادی از کلید‌های کاربردی که تا اینجای کار با Pentadactyl پیدا کرده‌ام (‌برای انجام کار‌های رایج جستجو در مرورگر) به قرار زیر است:

<ul><li>j/k برای بالا پایین کردن صفحه به مقدار یک خط</li>
	<li>H/L عقب و جلو رفتن در تاریخچه‌ی Tab حاضر</li>
	<li>gt پرش به Tab بعدی</li>
	<li>gT پرش به Tab قبلی</li>
	<li>d بستن Tab حاضر</li>
	<li>f برای نمایان کردن شماره لینک‌های صفحه (کافیست تایپشان کنید تا لینک باز شود ;-))</li>
	<li>iv برای رفتن به حالت ویژوال (‌که در این حالت دستورات کپی و پیست عمل می‌کنند)</li>
	<li>برای پرش به حالت text-edit که با رفتن به این حالت به جای حالت insert می‌توان متن کپی شده را پیست کرد</li>
	<li>p برای پیست کردن متن</li>
	<li>y برای کپی کردن متن یا yank</li>
</ul>

و دستورات که در حالت نرمال (دستوری) مرورگر مورد استفاده قرار می‌گیرد:

<ul><li>‎:open [URL]‎ باز کردن یک آدرس در صفحه حاضر</li>
	<li>‎:tabopen [URL]‎ بازکردن یک آدرس در Tab جدید</li>
	<li>‎:stop برای نگه داشتن لود صفحه</li>
</ul>

خوب اینطور نوشتن دستورات و کلید‌های میانبر کار ساده‌ایست ولی درک کردن و بخاطر سپردنشان واقعا غیر ممکن است! بهترین کاری که می‌توان کرد تمرین است‌. آن هم فصل بندی شده و تعاملی‌. این‌طور نیست؟ <a title="open vim tutotrial" href="http://www.openvim.com/tutorial.html" target="_blank">Open Vim</a> سایتی به همین منظور است که می‌تواند خیلی کمکتان کند.



شما هم از این افزونه‌ها استفاده می‌کنید؟ وسوسه به استفاده‌شان شدید؟ تجربه‌تان را با من و دیگر خوانندگان به اشتراک بگذارید ;-)</body></html>
