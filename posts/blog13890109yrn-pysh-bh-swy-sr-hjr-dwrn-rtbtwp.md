.. title: ایران‌: پیش به سوی عصر حجر دوران ارتباطات‌ .. date: 2010/3/29
4:8:52

در حالی که دنیا با سرعتی سرسام‌آور می‌تازد به سوی سرعت دادن به ارتباطات
و در زمانه‌ای که به دوران ارتباطات معروف است , مسئولین ایرانی انگار در
اغما فرو رفته‌اند و هنوز هم 128 کیلوبایت بر ثانیه را برای کاربران کافی
می‌دانند‌. سرعت 128 کیلوبایت تایید شده توسط مجلس محترم هم به همین راحتی
در اختیار هر کسی قرار نمی‌گیرد‌, از آنجایی که طبق رسم نمی‌دانم از کجا
وارد شده به ایران سرعت ارائه شده یک هشتم سرعت اسمی‌ است‌ , این سرعت در
واقع چیزی در حدود 16 کیلوبایت است که با قیمت سر‌سام آورش موضوع را
درد‌ناک‌تر می‌کند‌. در حال حاضر بنده‌ی حقیر برای دریافت این سرعت از
شرکت[پارس ‌آنلاین](http://www.parsonline.com/fa)- یکی از معدود شرکت‌هایی
که به صورت مستقل اینترنت ارائه می‌دهند‌. - با محدودیت 20 گیگابایت در ماه
باید با احتساب مالیات چیزی حدود 41 هزار تومان بپردازم‌. هزینه‌ای که نسبت
به کیفییتش در واقع دور ریخته می‌شود‌.

[![](http://shahinism.files.wordpress.com/2010/03/untitled-11.jpg "Untitled-1")](http://shahinism.files.wordpress.com/2010/03/untitled-11.jpg)

چند سال پیش بود - فکر کنم در دوره‌ی رئیس جمهور خاتمی - هزینه‌ی اینترنت
به نصف کاهش پیدا کرد‌, اما این قیمت با وجود این‌که همان موقع هم زیاد بود
بعد از گذشت 5 - 6 سال هنوز هم تغییری نکرده‌. شرکت‌های خدمات اینترنتی (
ISP ) هم برای جذب بیشتر کاربران دست به کار‌های احمقانه‌ای همچونن ارائه‌ی
اینترنت رایگان در ساعات خاصی از روز می‌زنند که همانطور هم که می‌توان حدس
زد این سرعت هیچ فرقی با ارتباط دایل آپ ندارد‌. هم اکنون شرکت‌های خارجی
خدماتی به مراتب با کیفیت بالاتر را با هزینه‌هایی بسیار بسیار کمتر از
ایران به مشتریانشان عرضه می‌کنند تا جایی که اینترنت موبایلی برخی کشور‌ها
, اینترنت رویایی کاربران ایرانیست‌. برای نمونه به [این
مطلب](http://1pezeshk.com/archives/2010/03/htc-evo-4g.html) از وبلاگ
دکتر مجیدی رجوع کنید و خبر ارائه اینترنت تا سقف 20 مگابایت بر ثانیه را
توسط شرکت اسپرینت بخوانید‌. حال این خدمات را با خدمات ارائه شده توسط
اپراتور‌هاب داخلی مقایسه کنید‌. تفاوت اینترنت ایران با دیگر کشور‌ها به
همین‌جا ختم نمی‌شود , به طوری که کاربر پس از پرداخت این‌چنین مبلغی باز
هم با انواع و اقسام سانسور‌های داخلی و خارحی روبروست‌. سانسوری که دیگر
هیچ هدف معقولی برایش پیدا نیست و از همه نوع سایت و وبلاگی را در بر
می‌گیرد‌. البته ممکن است در آینده‌ای نزدیک از دست سانسور کشور‌های خارجی
رهایی یابیم‌, ولی سانسور داخلی اجتناب ناپذیر است‌. این چنین کیفیت پایینی
دامن‌گیر بسیاری از ایرانیان می‌شود و مهم‌ترین عامل نابود شونده در این
بین زمان کاربران است‌. همانطور که در سال گذشته شاهد قطعی‌های کامل شبکه‌ی
اینترنت کشور با دلایل واهی و غیر قابل باور بودیم. در واقع ترس از اینترنت
مسئولین ایران دست کاربران را روز به روز از علوم و ابزار جدید کوتاه‌تر
می‌کند و مشکلات اجتناب ناپذیری برای کشورمان به ارمغان می‌آورد‌.
**پی‌نوشت‌:** ممنون از دوست عزیزم محسن که این نکته را تذکر دادند‌. kb در
واقع کیلوبیت است که مقدارش 0.125 کیلوبایت kB یا همان یک هشتم است‌
([+](http://www.google.com/search?hl=fa&client=firefox-a&hs=EUQ&rls=org.mozilla%3Aen-US%3Aofficial&q=convert+kb+to+KB&btnG=%D8%A8%D9%8A%D8%A7%D8%A8&lr=)).

**با افزودن آدرس زیر به فید‌خوانتان از جدید‌ترین مطالب شاهینیسم بهره‌مند
شوید‌.**

<http://feeds.feedburner.com/Shahinism>
