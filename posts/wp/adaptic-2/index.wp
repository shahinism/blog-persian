.. title: آداپتیک سیستم تبلیغ وبلاگی با روشی قدیمی !
.. date: 2007/3/7 21:34:59
<html><body><p>تا حالا سیستم های تبلیغاتی زیادی طراحی شده اند که برای نمایش تبلیغات خود به وبلاگها متوسل می شوند و گاهی هم به آنها قول درآمدزایی می دهند که در اکثر موارد هم دروغی بیش نیست . نحوه ی عملکرد این سیستم ها هم همه از یک قانون پیروی می کند که شما با نمایش تبلیغات آنها و یا تعداد کلیک اعتباری کسب می کنید و براساس اعتبار جمع آوری کرده هم حالا یا تبلیغ نمایش می دهید و یا این که مبلغی پول دریافت می کنید اما در این بین <a href="http://adoptic.com/fa" target="_blank">آداپتیک</a> با ایده ای نه چندان تازه وارد عمل شده با این تفاوت که فقط مطالب وبلاگها را تبلیغ می کنه و قسمت مهم کارش هم اینه که وبلاگ ها بر اساس گروه بندی ای که توش قرار گرفته اند از همون نوع تبلیغ هم در وبلاگ خود نمایش می دهند برای مثال اگر من نوعی از این سیستم برای نمایش تبلیغ استفاده کنم تبلیغاتی که در وبلاگ من هم نشان داده می شود در زمینه ی آی تی است از این نظر کاربران وبلاگ من هم بیشتر مشتاق بازدید از این تبلیغ ها هستند.


اما من چند پیشنهاد برای این سایت دارم که می دونم احتمال این که حتی بنیان گذارانش یک بار به این وبلاگ هم سر بزنند زیر صفر است اما من این ها رو میگم تا شاید ایده ای بشه برای کسایی که قصد طراحی چنین سیستم هایی را دارند :



اگر قرار است که در آداپتیک فقط تبلیغ وبلاگ ها باشد پس بهترین روش این است که از خروجی وبلاگ ها استفاده بشه تا با اضافه شدن مطلب جدید به طور خود کار تبلیغات وبلاگ در لیست تبلیغ ها قرار بگیره . بهترین گزینه ها هم برای خروجی های مطالب هم همونطور که می دونید RSS است که دیگه با ورود به عرصه ی وب ۲ دیگر اگه سایتی از امکانات اون استفاده نکنه عقب مونده به حساب میاد. از طرفی بارها و بارها پیش اومده که تبلیغات هایی که در این نوع سایتها نمایش داده میشن دروغی بیش نیستند برای مثال در تبلیغی نوشته شده عکس های فلان هنرپیشه چون مردم عاشقشن زود کلیک می کنن روش اما تا صفحه باز میشه برای مثال مطلبی در مورد دانلود برنامه نوشته شده که اون هم اتفاقا کپی از جای دیگه است . بهترین روش برای جلوگیری از این روش ها به نظر من طراحی سیستم امتیاز گیری است که با این روش اگر به همچین نمونه هایی برخورد شد با استفاده از امتیاز منفی از نمایش آن جلوگیری بشه و یا بالعکس با امتیاز مثبت سیستم را تشویق به نمایش بیشتر تبلیغی بکنند.



متاسفانه این سیستم ها در وب فارسی رشد زیادی داشته اند که علاوه بر این که سودی جز سنگین کردن صفحات وب برای اینترنت ذغالی ها ندارند فقط یه یک چیز فکر کرده اند … که امیدوارم آداپتیک اینجوری نباشه</p></body></html>