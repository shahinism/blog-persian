<!DOCTYPE html><html lang="fa">
  <head>
    
  <meta charset="utf-8">
  <meta name="viewport" content="width=device-width, initial-scale=1">
  <meta name="description" content="Sometimes you gotta run before you can walk ">
  <meta name="author" content="شاهین آزاد">
  <title>شاهینیسم (صفحهٔ ارسال‌های قدیمی 75) | شاهینیسم</title>
  
  <link rel="stylesheet" href="assets/css/style.css" type="text/css" media="screen">
  
    <link href="assets/css/custom.css" rel="stylesheet" type="text/css">
  
  <!--[if lt IE 9]>
      <script src="http://html5shim.googlecode.com/svn/trunk/html5.js" type="text/javascript"></script>
      <![endif]-->

  
    
      <link rel="alternate" type="application/rss+xml" title="RSS fa" href="rss.xml/">
    
  
  

    
    
  </head>
  <body>
    <div class="container">
      <header>
	<p>sometimes you gotta run before you can walk. <small><a href="https://en.wikipedia.org/wiki/Iron_Man">T Stark</a></small></p>
	<a class="nav-link" href="index-75.html#navigation"></a>
      </header><!--/header-->
      <div class="columns four">
	
  
    <article>
      <h2 class="title"><a href="posts/backup_with_dropbox.html">پشتیبان‌گیری با rsync, cron, dropbox</a></h2>
      <div class="metadata">
	<span class="date">2013-05-28 10:25</span>
	<span class="writer">شاهین آزاد</span>
      </div><!--/metadata-->
      <p>
	</p><p>خوب قربانش بروم‌، با <a class="reference external" href="http://shahinism.github.io/posts/blog13910825wqty-dzdy-mykhnmnyd.html">اعجوبه‌ای</a> که به نام اینترنت به ما می‌فروشند‌، زیاد سعادت آن را نداریم که از Cloud و امکاناتش در هر زمینه که لازم بود بهره ببریم. این است که عمدتا بیخودی مجبوریم به خودمان استرس وارد کنیم. مساله این‌جاست که تا همین چند وقت پیش من از سرویس‌های تحت وب برای مدیریت برخی از اطلاعات مهم‌ام استفاده می‌کردم. اما الان دیگر بنا به دلایلی به آن‌ها بی‌اعتماد شده‌ام. این است که این فایل‌ها و ابزار‌های مورد نیازم را روی سیستم خودم دارم و حالا با روش‌هایی که طی پست‌های بعد می‌گویم‌، به روز و نگهداری‌شان می‌کنم.</p>
<p>ولی نکته این‌جاست که با این کار مهم‌ترین مزیت سیستم‌های تحت وب را از دست داده‌ام. چطور؟ اول این که قابلیت انتقال این فایل‌های مهم را از دست داده‌ام و ثانیا این که نمی‌توانم ازشان یک backup درست درمان داشته باشم! نمی‌توانم؟ خوب دروغ گفتم‌، قرار است در نگاه اول این‌طور به نظر برسد! با چند ابزار ساده و به درد بخور لینوکسی، کمی هم چاشنی <a class="reference external" href="http://dropbox.com">Dropbox</a> ‌، هم می‌شود قابلیت انتقال را داشت و هم backup!</p>
<div class="section" id="dropbox">
<h2>Dropbox را نصب کنید</h2>
<p>خوشبختانه <a class="reference external" href="http://dropbox.com">dropbox</a> یک نرم‌افزار متن‌باز GPL‌ایه خوب برای لینوکس دارد که قابلیت Sync کردن فایل‌ها با اکانت dropbox‌مان را بهمان می‌دهد. آن را متناسب با توزیع‌تان پیدا و نصب کنید. مثلا من از این <a class="reference external" href="http://slackbuilds.org/repository/14.0/network/dropbox/">SlackBuild</a> استفاده کردم.</p>
<p>بعد از نصب احتمالا اگر خودتان دستکاری‌اش نکرده باشید <strong>‎~/Dropbox</strong> پوشه‌ای است که قرار است با اکانت‌تان Sync شود. من آن را در مسیر دیگری قرار دادم. شما هم می‌توانید بسته به نیاز‌تان مسیر بهتری را انتخاب کنید. هر چه باشد فایل‌های مهمی تویش است‌، خوبیت ندارد همین‌طوری توی چشم باشد که ;-)</p>
<p>برای اجرای خودکار این برنامه در هنگام ورود به سیستم کافیست دستور <strong>dropboxd</strong> را در هنگام ورود به محیط‌کار‌تان اجرا کنید. یعنی یا آن را به فایل <strong>‎~/.xinitrc</strong> تان اضافه کنید. یا مثل من بگذارید توی تنظیمات i3 که اجرا شود. روش‌های دیگری هم هست‌، ولی همین یکی فکر کنم کفایت کند‌!</p>
</div>
<div class="section" id="backup">
<h2>اسکریپت backup</h2>
<p>حالا که تنها کافیست فایل‌های مهم‌مان را درون یک پوشه بریزیم تا خود به خود روی <a class="reference external" href="http://dropbox.com">Dropbox</a> کپی شود‌، یک اسکریپت می‌خواهیم که این کار را به نحو مناسبی برای‌مان انجام دهد. عملا کپی (cp) کردن فایل جواب مساله‌مان نیست. چطور؟ خوب ممکن است بخواهیم فایل‌مان را تغییر دهیم یا چه می‌دانم‌، فایل خاصی به دایرکتوری اضافه کنیم. این است که دوست قدیمی‌مان rsync را صدا می‌زنیم. اسکریپت من یک هم‌چین چیزی از آب در آمد:</p>
<pre class="code bash literal-block">
rsync -a -v ~/.pwsafe* ~/Workspace/Dropbox/safe
rsync -r -v ~/Workspace/org ~/Workspace/Dropbox
</pre>
<p>سر راست است این‌طور نیست؟ فعلا شروع کار است‌، احتمالا در آینده عملش طولانی‌تر هم می‌شود‌، ولی احتمالا باز هم به همین سادگی‌ست. حالا کافیست هر بار آن را اجرا کنم تا فایل‌ها خیلی تمیز کپی شوند داخل پوشهٔ <a class="reference external" href="http://dropbox.com">dropbox</a> ام و برنامهٔ dropbox آن را برایم بفرستد روی Cloud!</p>
</div>
<div class="section" id="id2">
<h2>اجرای خود‌کار اسکریپت</h2>
<p>الان هم اسکریپت‌مان خوب کار می‌کند و هم پوشهٔ <a class="reference external" href="http://dropbox.com">dropbox</a> فایل‌ها را خیلی راحت روی Cloud می‌فرستد. ولی هنوز یک ضعف وجود دارد. این که هر بار باید خودم یادم باشد که اسکریپت را اجرا کنم. خوب با این حافظهٔ من‌، می‌دانم که کل این پروسهٔ backup‌گیری با شکست مواجه می‌شود. اولین انتخابم این است که مثلا کاری کنم که موقع خاموش‌کردن سیستم این اسکریپت اجرا شود که چندان عقلانی به نظر نمی‌رسد! به هر حال اینترنت ماست دیگر‌! همیشه که سر حال نیست.</p>
<p>این است که به سراغ آن یکی دوست قدیمی‌مان می‌رویم‌، cron! وظیفهٔ این دوست‌مان این است که یک دستوری را بگیرد و به طبق زمان‌بندی خاصی اجرایش کند. اگر درست نمی‌شناسیدش کافیست یک سری به manpage‌اش بزنید و یا <a class="reference external" href="http://www.cyberciti.biz/faq/how-do-i-add-jobs-to-cron-under-linux-or-unix-oses/">این پست cyberciti</a> را بخوانید.</p>
<p>برای اضافه‌کردن یک job جدید‌، کافیست دستور <strong>crontab -e</strong> را وارد کنیم. خودش فایل را باز می‌کند و نوبت ویرایش شما می‌رسد. اما قبل از آن بهتر است که تعیین کنید که کدام ویرایش‌گر برای این کار استفاده شود. خودش به صورت پیش‌فرض از vi استفاده می‌کند که من دوستش ندارم. این است که با گذاشتن <strong>export EDITOR=vim</strong> داخل ‎~/.zshrc‌ام بهش می‌گویم که از vim استفاده کند که بسیار قابل تحمل‌تر است.</p>
<p>حالا خط زیر را به عنوان job اضافه می‌کنم.</p>
<pre class="code literal-block">
@hourly ID=backup-hourly /home/shahin/Workspace/bin/dropbackup.sh &gt; /home/shahin/.cronstatus
</pre>
<p>یعنی هر ساعت (‎@hourly) دستور dropbackup.sh را اجرا کن و خروجی‌اش را جای ایمیل کردن برایم (ایمیل داخل خود سیستم منظورم است) آن را درون فایل ‎.cronstatus ذخیره کن. به همین راحتی ;-)</p>
<p><strong>ویرایش اول</strong>: تگ ID حتما باید در دستور وجود داشته باشد‌، در غیر این صورت دستور به درستی عمل نمی‌کند.</p>
</div>
      
      
        
    
        <a class="commentLink" href="posts/backup_with_dropbox.html#disqus_thread" data-disqus-identifier="cache/posts/backup_with_dropbox.html">Comments</a>
    

    </article>
  

    <article>
      <h2 class="title"><a href="posts/introduction-to-irc.html">مقدمه‌ای بر IRC</a></h2>
      <div class="metadata">
	<span class="date">2013-05-22 10:52</span>
	<span class="writer">شاهین آزاد</span>
      </div><!--/metadata-->
      <p>
	</p><div class="section" id="id1">
<h2>مقدمه</h2>
<p>شروع کارم با IRC به مدت‌ها قبل بر می‌گردد‌. اما همین چند وقت پیش که نیازم به ارتباط همزمان‌، آن هم با دنگ و فنگ‌های چت GMail (که خودتان دلیل عمده‌اش را بهتر از من می‌دانید) بیشتر شد سعی کردم با این ابزار و امکاناتش بیشتر آشنا شوم. در این پست قصد داریم کمی با این ابزار قدیمی‌، ولی خیلی خیلی کاربردی آشنا شویم. در حد مثلا قطره از دریا ;-)</p>
</div>
<div class="section" id="id2">
<h2>این دیگر چیست؟</h2>
<p>IRC را به صورت ناشیانه می‌توان‌، شهری بزرگ دانست که به محلاتی کوچک (شبکه‌ها) که عمدتا‌، هدف خاصی دارند تقسیم شده. مثلا محله‌ای برای نرم‌افزار‌های آزاد (<a class="reference external" href="http://freenode.net">Freenode</a>) یا مثلا محله‌ای برای هکر‌ها الکترونیک و الی آخر. هر کدام از این محلات به تعداد زیادی خانه (Channel) تقسیم شده‌اند که در آن‌ها تنها حول موضوع خاصی صحبت می‌شود. مثلا زبان برنامه‌نویسی C یا توزیع Slackware. یک‌جور‌هایی مثل همان <strong>اتاق‌های چت</strong> است که احتمالا اگر هم دوران من باشید‌، خوب به خاطر دارید.</p>
<p>ولی خوب‌، این‌جا دیگر خبری از آن بی‌نظمی‌ها و ناشی‌گری‌های مرسوم در اتاق‌های چت نیست. عموما مدیران این خانه‌ها می‌توانند اگر دست از پا خطا کردید‌، سر نگون‌تان کنند. همین‌طور امکانات جالبی که شبکه‌های IRC فراهم می‌کنند‌، برنامه‌نویسان را قادر می‌سازند که اسکریپت‌های مدیریتی برای این خانه‌ها بنویسند و عملکرد آن‌ها را به چیزی فراتر از یک اتاق چت <strong>ارتقا</strong> دهند (نمونه‌اش همین <a class="reference external" href="https://github.com/fzerorubigd/pmg">PMG</a> که <a class="reference external" href="http://cyberrabbits.net">فرود</a> عزیز زحمتش را کشیده بود).</p>
<p>کوچک‌ترین فضای گفتگو در این اجتماع نیز‌، اتاق‌های خصوص‌اند. جایی که می‌توانید بدون ایجاد مزاحمت برای دیگران‌، با شریک‌تان به گفتگو و تبادل نظر بپردازید‌! خوشبختانه با وجود تمامی امکاناتی که IRC فراهم می‌کند‌، این تبادل نظر تنها به کاراکتر‌ها محدود شده‌، وگرنه با <strong>ظرفیت</strong> بالای ما ایرانی جماعت‌… اهم اهم‌، کجا بود؟ ها می‌گفتم که عموما اجتماعی که در IRC‌ها می‌بینید‌، افراد حرفه‌ای هستند و قصد اتلاف وقت‌شان را ندارند. این است که همین اول کار پیشنهاد می‌کنم قبل از هول هولکی وارد شدن به این اجتماع‌ها و رونمایی از خودتان‌، ۱۵ دقیقه یک کانال فعال مثلا ‎##C یا چه می‌دانم مثلا ‎#slackware (که هر دو شان در محلهٔ <a class="reference external" href="http://freenode.net">freenode</a> قرار دارند) را مطالعه کنید. منظورم این است که رفتار افراد را ببینید.</p>
<p>آن‌وقت می‌بینید افرادی که با دقت سوال می‌کنند یا حرف می‌زنند چطور جواب می‌گیرند و افرادی که دور از جان‌تان احمقانه به میدان می‌آیند چه نصیب‌شان می‌شود. به هر حال برویم کمی به نقاط فنی قضیه بپردازیم.</p>
<!-- TEASER_END: بیشتر بخوانید -->
</div>
<div class="section" id="irc">
<h2>چطور می‌توان از IRC استفاده کرد؟</h2>
<p>به صورت تکنیکی‌، شما باید یک ارتباط از سمت Client به یکی از Server‌های IRC بر‌قرار کنید. که این به این معناست که انتخاب ابزار اتصال‌تان دست خودتان است. می‌توانید مثلا از ابزار‌های خط فرمانی مثل <a class="reference external" href="http://www.irssi.org">irssi</a> استفاده کنید. یا مثل من از <a class="reference external" href="http://hexchat.org">Hexchat</a> (یک فورک از <a class="reference external" href="http://xchat.org">Xchat</a> غول بازنشستهٔ کلاینت‌های IRC) استفاده کیند. یا شاید مثل من در آینده از <a class="reference external" href="http://www.emacswiki.org/ERC">erc</a> (کلاینت <a class="reference external" href="http://shahinism.github.io/categories/emacs.html">Emacs</a> ای IRC) بهره بگیرید. حتی اگر حال هیچ کدام را ندارید می‌توانید از یک کلاینت تحت وب که مثل مور و ملخ ریخته بهره بگیرید. این دیگر بسته به خود‌تان است.</p>
</div>
<div class="section" id="id3">
<h2>بعد از انتخاب کلاینت چه کنیم؟</h2>
<p>بعد از انتخاب کلاینت‌ (فرض می‌کنیم که <a class="reference external" href="http://hexchat.org">Hexchat</a>) انتخاب‌تان باشد‌، نصبش می‌کنیم و اجرا‌، که همچین چیزی نصیب‌مان می‌شود:</p>
<img alt="https://dl.dropboxusercontent.com/u/25017694/Blog-photos/hexchat_networkList.png" src="https://dl.dropboxusercontent.com/u/25017694/Blog-photos/hexchat_networkList.png">
<p>که شرحش به قرار زیر است:</p>
<ul class="simple">
<li>در بخش User information به معرفی خودتان می‌پردازید. <strong>Nick name</strong> همان اسم اصلی‌تان است که اگر ثبتش کرده باشید‌، به تنظیم باقی قضایا کاری ندارید. اما اگر ثبتش نکرده‌اید (منظور از ثبت روی شبکهٔ مورد نظر‌تان (همان محله) است) و کس دیگری در همان زمان در حال استفاده از آن اسم باشد‌ یا این اسم را ثبت کرده باشد‌، به انتخاب دوم این لیست تغییر نام می‌دهید. همین اتفاق و شرایط برای انتخاب‌های بعدی صادق است.</li>
<li>در بخش Networks‌، محلهٔ مورد نظر‌تان را انتخاب می‌کنید. برای منی که عمدهٔ علایقم مربوط به لینوکسی‌هاست‌، <a class="reference external" href="http://freenode.net">Freenode</a> بهترین انتخاب است. همان‌طور که می‌بینید‌، گزینه‌های انتخاب خیلی خیلی بیشتر از این حرف‌هاست. پیشنهاد من این است که اول دنبال این بگردید که دوست دارید در کدام خانه (Channel) به بحث بنشینید. این‌طوری راحت‌تر می‌توانید آدرس محل مورد نظر‌تان را پیدا کنید.</li>
<li>در سمت راست هم یک سری گزینه می‌بینید که از اسم‌شان معلوم است به درد چه کاری می‌خورند. مهم‌ترینش Edit است که اگر Nick name ثبت شده دارید به کار‌تان می‌آید. مثلا من اسم shahinism را در شبکهٔ <a class="reference external" href="http://freenode.net">Freenode</a> ثبت کرده‌ام. برای احراض هویتم (می‌دانم که این عبارت‌های معمول مورد استفاده‌ام نیست. ولی خرداد ۹۲ است و فصل خاصی است که در تمام اجتماعات فارسی زبان وب‌، بسیار عباراتی از این دست می‌شنویم! ما هم مثل اسفنج جذبشان کردیم D:) کافیست در بخش Nickserv password رمز مربوط به Nickname‌ام را وارد کنم که خود <a class="reference external" href="http://hexchat.org">Hexchat</a> مراحل اتصال به نام کاربری‌ام را انجام دهد و نیازی به دستورات IRC نباشد.</li>
</ul>
<p>در آخر هم <strong>Connect</strong> را می‌زنیم و این نصیبمان می‌شود:</p>
<img alt="https://dl.dropboxusercontent.com/u/25017694/Blog-photos/hexchat_connect.png" src="https://dl.dropboxusercontent.com/u/25017694/Blog-photos/hexchat_connect.png">
<p>خوب همان‌طور که می‌بینید الان در محلهٔ Freenode‌ایم. خود <a class="reference external" href="http://hexchat.org">Hexchat</a> از ما می‌پرسد که آیا می‌خواهیم به خانه‌ای برویم یا نه‌، که می‌گوییم نه و به صفحهٔ اصلی freenode خیره می‌شویم… بهتر است اول نام‌مان را ثبت کنیم. چطور؟ <a class="reference external" href="http://freenode.net/faq.shtml#nicksetup">این‌جا</a> توضیح داده. خودم توضیح‌اش نمی‌دهم چون با این مقاله خیلی خیلی بهتر از گفته‌های من می‌توانید بفهمید چه خبر است!</p>
<div class="section" id="id5">
<h3>بعد از ثبت نام</h3>
<p>حالا بعد از ثبت نام می‌توانیم به یکی از خانه‌ها برویم؟ بله‌، ولی بهتر است اول به خانهٔ خود <a class="reference external" href="http://freenode.net">freenode</a> به آدرس ‎#freenode برویم تا یک درخواست امنیتی از صاحبانش داشته باشیم. قبل از آن‌، توجه کردید که هر وقت خواستم آدرس خانه‌ای را بدهم‌، اولش یک # (Hash) گذاشتم؟ خوب این روش آدرس‌دهی در محلات IRCاست‌! اما چه در خواست امنیتی‌ای؟</p>
<p>الان‌، با وجود این که ثبت‌نام کرده‌اید‌، دیگر کاربران حاضر در شبکه‌، می‌توانند با یک whois ساده‌، IP آدرس‌تان را به دست آورند. کافیست مثلا برای یوزر shahin (که خودم برای تست از آن استفاده می‌کنم) همچین دستوری بزنم:</p>
<pre class="code literal-block">
/whois shahin
</pre>
<p>که همچین نتیجه‌ای دارد:</p>
<img alt="https://dl.dropboxusercontent.com/u/25017694/Blog-photos/hexchat_whois.png" src="https://dl.dropboxusercontent.com/u/25017694/Blog-photos/hexchat_whois.png">
<p>و خوب <a class="reference external" href="http://freenode.net">Freenode</a> یک خدمت رایگانی به اسم Cloak ارائه می‌دهد که به صورت پیش‌فرض فعال نیست. برای فعال کردنش باید یکی از مدیران خانهٔ ‎#freenode این کار را برای‌تان انجام دهد. به این خانه بروید و در خواست‌تان را در همان اتاق اصلی بیان کنید. احتمال خیلی زیاد همان لحظه به درخواست‌تان تکبیر می‌گویند و تمام. حالا وقتی whois می‌شوید همچین چیزی معلوم می‌شود:</p>
<img alt="https://dl.dropboxusercontent.com/u/25017694/Blog-photos/hexchat_whois1.png" src="https://dl.dropboxusercontent.com/u/25017694/Blog-photos/hexchat_whois1.png">
<p>در حین نوشتن این مقاله‌، کشف کردم که Whois از یوزر خودی‌، اطلاعات کامل‌تری نسبت به غریبه‌ها در اختیار می‌گذارد. این است که از Timmy پرس و جو کردم و همان‌طور که می‌بینید هیچ خبری از محل تولد‌اش در دسترس نیست (همان IP منظورم است D:).</p>
<p>خوب حالا می‌توانیم وصل شویم؟ بله‌، این گوی و این میدان. از منوی Server گزینهٔ Join a channel را انتخاب کنید. و یا مثلا به صورت زیر دستورتان را وارد کنید:</p>
<pre class="code literal-block">
/join technotux
</pre>
<p>و تمام. حالا می‌توانید با هم‌نشینی در میان خدایگان کیفور شوید ;-)</p>
</div>
</div>
<div class="section" id="id6">
<h2>ترفندها:</h2>
<p>احتمالا بعد از چند بار استفاده می‌فهمید که می‌توانید کانال‌ها را Bookmark کنید تا در اتصال‌های بعدی به صورت خودکار به آن‌ها متصل شوید. ولی یک مشکل کوچک وجود دارد. این که کلاینت قبل از این که احراض هویت‌تان قطعی شود شما را به کانال‌ها معرفی می‌کند و این کار دست‌تان می‌دهد. ممکن است مثل کانال ‎‎#‎#c که فقط به اعضای <a class="reference external" href="http://freenode.net">freenode</a> اجازهٔ اتصال می‌دهد‌، تایید صلاحیت نشوید و با اردنگی بیرون‌تان کنند!</p>
<p>خوب خوشبختانه IRC در دورانی توسعه یافته که دستورات کاربردی‌، به جای منو‌های خوشگل حکم‌رانی می‌کردند. این یعنی می‌توانید هر رفتار کلاینت را کنترل کنید. اول دستور زیر را بزنید:</p>
<pre class="code literal-block">
/set
</pre>
<p>مجموعه‌ای از تنظیمات پیش‌فرض کلاینت را می‌بینید. از جمله <strong>irc_join_delay...............: 3</strong> را که مد نظر ماست. این آپشن‌، مدت زمان Delay قبل از اتصال به کانال‌های مورد علاقه‌تان را کنترل می‌کند. به طور پیش‌فرض پس از اتصال به IRC سه ثانیه طول می‌کشد که درخواست اتصال به شبکه‌ها ارسال شود. خوب این خیلی کم است. بیایید تغییرش دهیم:</p>
<pre class="code literal-block">
/set irc_join_delay 30
</pre>
<p>به همین راحتی. حالا ۳۰ ثانیه طول می‌کشد که در خواست‌ها فرستاده شود و در این مدت‌، تمام مراحل احراض هویت مطمئنا به درستی انجام می‌شود ;-)</p>
<div class="section" id="id7">
<h3>فراموشی رمز عبور:</h3>
<p>اگر احیانا فراموش کردید که رمز عبور‌تان چیست‌، کافیست در همان کانال ‎#freenode در خواست کنید که ایمیل بازیابی برای‌تان فرستاده شود.</p>
</div>
<div class="section" id="id8">
<h3>این همه لاگ ورود و خروج:</h3>
<p>هر کاربری که وارد یا خارج می‌شود به صورت پیش‌فرض پیغامی روی صفحهٔ شما نشان داده می‌شود. در کانال‌های کوچک این مشکلی ایجاد نمی‌کند. ولی در کانال‌های بزرگ با دو سه هزار کاربر‌، خیلی خسته کننده است. می‌توانید این ویژگی را با تیک زدن <strong>Hide join and part messagh</strong> از منوی Advanced بخش preferences خاموش کنید.</p>
</div>
</div>
<div class="section" id="id9">
<h2>معرفی چند کانال:</h2>
<p>این لیست کانال‌های محبوب من است. این‌جا می‌گذارم شاید به درد شما هم خورد:</p>
<pre class="code literal-block">
##c,##slackware,#emacs,#python,#slackbuilds,#technotux,#wikipedia-fa
</pre>
<p>چهار‌تای اول که معلوم است به درد کجا می‌خورند. پنجمی کانال کاربران slackbuilds.org است. ششمی کانال سایت <a class="reference external" href="http://technotux.org">Technotux</a> خودمان است. آخری هم کاربران ویکی‌پدیای فارسی. این دو تای آخر خیلی نسبت به بقیه خلوت‌ترند و عموما بحثی درشان جریان ندارد. شاید چون اصولا ما ایرانی‌ها چیز‌های دیگری جدای از حوضهٔ تخصصیمان‌، مورد توجه‌مان است. اصلا شاید به همین دلیل است که عمرا باید خواب یک Stream حرفه‌ای فارسی زبان را ببینید که از <strong>شکست‌های عشقی</strong> یا دیدگاه‌های فیلسوفانهٔ <strong>سیاسی</strong> خالی باشد!</p>
</div>
      
      
        
    
        <a class="commentLink" href="posts/introduction-to-irc.html#disqus_thread" data-disqus-identifier="cache/posts/introduction-to-irc.html">Comments</a>
    

    </article>
  

    <article>
      <h2 class="title"><a href="posts/emacs-flyspell-mode.html">این ایمکس دوست داشتنی (غلط‌گیر املایی)</a></h2>
      <div class="metadata">
	<span class="date">2013-05-20 10:43</span>
	<span class="writer">شاهین آزاد</span>
      </div><!--/metadata-->
      <p>
	</p><p>وقتی که بچه‌تر بودم‌، به بالا بودن نمرات املایم افتخار می‌کردم. ولی خوب انگار آن‌ها ربط مستقیمی به دایرهٔ لغات مورد استفاده‌ام در آن زمان‌ها داشت. به هر حال الان خیلی پیش می‌آید که غلط بنویسم‌! با وسط آمدن پای زبان انگلیسی این مشکل بیشتر خود‌نمایی می‌کند. به هر حال‌، خیلی خوب می‌شود که ویرایشگر محبوبم‌، در درست نوشتن‌هایم کمکم کند.</p>
<div class="section" id="aspell">
<h2>تنظیم aspell</h2>
<p>خوشبختانه <a class="reference external" href="http://shahinism.github.io/categories/emacs.html">Emacs</a> به صورت پیش‌فرض بستهٔ <a class="reference external" href="http://www.emacswiki.org/emacs/InteractiveSpell#toc5">ispell</a> را همراه دارد که قرار است کمک‌مان کند. اول از همه با دستور زیر برنامهٔ غلط‌گیر املایی مورد نظرم را جایگزین برنامهٔ پیش‌فرض <a class="reference external" href="http://www.emacswiki.org/emacs/InteractiveSpell#toc5">ispell</a> می‌کنم.</p>
<pre class="code cl literal-block">
<span class="p">(</span><span class="k">setq</span> <span class="nv">ispell-program-name</span> <span class="s">"aspell"</span><span class="p">)</span>
<span class="p">(</span><span class="k">setq</span> <span class="nv">ispell-list-command</span> <span class="s">"list"</span><span class="p">)</span>
</pre>
<p>دستور اول متغیر برنامهٔ غلط‌گیر املایی را به <a class="reference external" href="http://aspell.net/">aspell</a> تغییر می‌دهد و دستور دوم دستور لیستی که همراه با برنامه استفاده می‌شود را مشخص می‌کند. به صورت پیش‌فرض این مقدار برابر ‎-l است که همتای آن در برنامهٔ <a class="reference external" href="http://aspell.net/">aspell</a> مقدار list است.</p>
</div>
<div class="section" id="id1">
<h2>چرا aspell؟</h2>
<p>خوشبختانه این برنامه‌، به زحمت <a class="reference external" href="https://fa.wikipedia.org/wiki/%D8%A2%D9%84%D9%86_%D8%A8%D8%A7%D8%BA%D9%88%D9%85%DB%8C%D8%A7%D9%86">آلن باغومیان</a> عزیز‌، صاحب یک دیکشنری به درد بخور فارسی هم شده. این دیکشنری را که احتمالا همراه <a class="reference external" href="http://aspell.net/">aspell</a> روی سیستم‌تان نصب نمی‌شود را می‌توانید از <a class="reference external" href="ftp://ftp.gnu.org/gnu/aspell/dict/0index.html">این‌جا</a> بگیرید. راهنمای کامپایل و نصبش همراه خود بسته است (عملا یک <strong>‎./configure &amp;&amp; make &amp;&amp; make install</strong> ساده باید کارتان را راه بیاندازد.).</p>
</div>
<div class="section" id="id4">
<h2>نحوهٔ کار</h2>
<p>در عمل شما می‌توانید به چند روش از این غلط‌گیر استفاده کنید. اما اول از همه باید تعیین کنید که از چه زبانی استفاده می‌کنید. زبان پیش‌فرض انگلیسی است. اما شما می‌توانید با فراخوانی تابع <strong>ispell-change-dictionary</strong> (یادتان که نرفته‌، M-x) و وارد کردن اسم دیکشنری (مثل خیلی دیگر از دستورات فراخوانی شده با این روش‌، با tab قابلیت تکمیل خودکار دارد) دیکشنری مد نظر‌تان را صدا کنید. مثلا برای زبان فارسی همچین کاری می‌کنیم:</p>
<pre class="code cl literal-block">
<span class="nv">M-x</span> <span class="nv">ispell-change-dictionary</span> <span class="nv">fa</span>
</pre>
<p>البته دیکشنری‌های متفاوتی با نصب بستهٔ فارسی ispell اضافه می‌شود که بسته به نیاز‌تان (من نفهمیدم فرق‌شان چیست‌، اگر می‌دانید بگویید که ممنون‌تان شوم) یکی را انتخاب کنید.</p>
<div class="section" id="flyspell-mode">
<h3>flyspell-mode</h3>
<p>با فراخوانی این مد‌، کل بافر را تحت تاثیر قرار می‌دهید. در صورت بر خورد با هر غلط املایی‌، لغت تغییر رنگ داده و می‌توانید با کلیک وسط ماوس آن پیشنهاد‌های سیستم‌را انتخاب کنید.</p>
</div>
<div class="section" id="ispell-word-ispell-word">
<h3><img alt="ispell-word" src="https://dl.dropboxusercontent.com/u/25017694/Blog-photos/emacs_aspell.png"> ispell-word</h3>
<p>این دستور‌، به درد موقعی می‌خورد که نمی‌خواهید یک flyspell-mode را صدا کنید. به هر حال این مد همیشه هم آن‌قدر که باید خوب عمل نمی‌کند (بیشترین تاثیر را زمانی دارد که کلمه بعد از فراخوانی مد تایپ شود). البته برای رفع مشکلات این مد می‌توانید از <strong>flyspell-region</strong> که محدودهٔ انتخاب شده را بررسی می‌کند استفاده کنید. ولی گاها دوست دارید که تنها یک کلمه که مطمئن نیستید را بررسی کنید. آن وقت است که <strong>ispell-word</strong> دستور مورد نظرتان است. تنها کافیست نشان‌گر را روی لغت ببرید و این دستور را بزنید.</p>
</div>
</div>
<div class="section" id="id5">
<h2>کلید‌های میانبر</h2>
<p>بدیهی است که بهتر است برای این دستورات‌، کلید‌های میانبر تعریف کنیم. مثلا کلید‌های مورد استفادهٔ من این‌ها هستند:</p>
<pre class="code cl literal-block">
<span class="p">(</span><span class="nv">global-set-key</span> <span class="p">(</span><span class="nv">kbd</span> <span class="s">"&lt;f8&gt;"</span><span class="p">)</span> <span class="ss">'ispell-word</span><span class="p">)</span>
<span class="p">(</span><span class="nv">global-set-key</span> <span class="p">(</span><span class="nv">kbd</span> <span class="s">"C-S-&lt;f8&gt;"</span><span class="p">)</span> <span class="ss">'flyspell-mode</span><span class="p">)</span>
</pre>
<p>همین‌کار را می‌توانید برای <strong>ispell-change-dictionary</strong> هم انجام دهید. ولی <a class="reference external" href="http://www.emacswiki.org/emacs/InteractiveSpell#toc5">ispell</a> این قابلیت را دارد که از روی سر خط فایل‌، زبان آن را تشخیص دهد. این یعنی این که اگر متنی با زبان فارسی دارم‌، کافیست در خط اول آن یک همچین متنی داشته باشم:</p>
<pre class="code cl literal-block">
<span class="nv">-*-</span> <span class="nv">ispell-dictionary:</span> <span class="s">"fa"</span> <span class="nv">-*-</span>
</pre>
<p>تا زبان تنها برای همین بافر حاضر به فارسی تغییر کند. به هر حال این انتخاب‌ها اختیاری است.</p>
</div>
<div class="section" id="id6">
<h2>مشکلات حاضر</h2>
<p>مشکل این است که نمی‌توان دیکشنری را به صورت دو زبانه و همزمان داشت. از طرفی در صفحهٔ ویکی <a class="reference external" href="http://www.emacswiki.org/emacs/InteractiveSpell#toc5">ispell</a> به غلط‌گیر <a class="reference external" href="http://wiki.openoffice.org/wiki/Main_Page">Hunspell</a> اشاره شده که روش خوبی هم برای بررسی متن و تغییر خودکار زبان غلط‌گیر دارد. با توجه به استفاده از این دیکشنری در OpenOffice‌ها خیلی وسوسه شده‌ام که آن را هم تست کنم. به زودی در مورد آن‌ها هم خواهم نوشت.</p>
</div>
      
      
        
    
        <a class="commentLink" href="posts/emacs-flyspell-mode.html#disqus_thread" data-disqus-identifier="cache/posts/emacs-flyspell-mode.html">Comments</a>
    

    </article>
  


<div class="pageNav">
  
  <div class="prev">
    <a href="index-76.html">← ارسال‌های جدید‌تر</a>
  </div>
  
  
  <div class="next">
    <a href="index-74.html">پست‌های قدیمی‌تر →</a>
  </div>
  
</div>


    
        <script type="text/javascript">var disqus_shortname="shahinism";(function(){var a=document.createElement("script");a.async=true;a.type="text/javascript";a.src="http://"+disqus_shortname+".disqus.com/count.js";(document.getElementsByTagName("HEAD")[0]||document.getElementsByTagName("BODY")[0]).appendChild(a)}());</script>
    


      </div><!--columns four-->
    </div><!--container-->

    <nav id="navigation">
      <div class="logo"></div>
      
<!-- Custom search -->
<form method="get" id="search" action="http://duckduckgo.com/" class="navbar-form pull-left">
<input type="hidden" name="sites" value="http://5hah.in">
<input type="hidden" name="k8" value="#444444">
<input type="hidden" name="k9" value="#D51920">
<input type="hidden" name="kt" value="h">
<input type="text" placeholder="جستجو…" maxlength="255" name="q">
<input id="searchsubmit" type="submit" value="DDG Search">
</form>
<!-- End of custom search -->

      <ul>
	
  
    
      <li><a class="nav-icon home" href=".">Home</a></li>
    
  
    
      <li><a class="nav-icon about" href=".">About</a></li>
    
  
    
      <li><a class="nav-icon resume" href=".">Resume</a></li>
    
  
    
      <li><a class="nav-icon archives" href="archive.html">Archives</a></li>
    
  
    
      <li><a class="nav-icon tags" href="categories/index.html">Tags</a></li>
    
  
    
      <li><a class="nav-icon rss" href="rss.xml">RSS</a></li>
    
  

      </ul><!--/ul-->
    </nav><!--/navigation-->

<!--/container-->
<footer class="container">
  <div class="columns one">
    <h2>About</h2>
    <p>Not much yet!</p>
  </div>
  <div class="columns one">
    <h2>Social</h2>
    <p class="center">
      <a class="social github" href="http://github.com/shahinism"></a>
      <a class="social twitter" href="http://twitter.com/shahinism"></a>
      <a class="social lastfm" href="http://last.fm/shahinism"></a>
      <a class="social reddit" href="http://reddit.com/user/shahinism"></a>
    </p><!-- center -->
  </div>
  <div class="columns one">
    <h2>Projects</h2>
  </div><!-- column one -->
  <div class="columns one">
    <h2>Links</h2>
  </div>
  <div class="columns four copyright">
    <p> Contents © 2014         <a href="mailto:me@5hah.in">شاهین آزاد</a> - Powered by         <a href="http://getnikola.com" rel="nofollow">Nikola</a>          </p>
    <p>Designed by <a href="http://5hah.in">Shahin Azad</a>. All rights reserved.</p>
  </div>
</footer><!--/container-->

</body>
</html>