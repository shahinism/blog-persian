<!DOCTYPE html><html lang="fa"><head><meta charset="utf-8"><meta name="description" content="بعضی وقت‌ها باید قبل از این که بتوانید راه بروید‌، بدوید‌!"><meta name="author" content="شاهین آزاد"><title>شاهینیسم (صفحهٔ ارسال‌های قدیمی 7) | شاهینیسم</title><link href="assets/css/rst.css" rel="stylesheet" type="text/css"><link href="assets/css/code.css" rel="stylesheet" type="text/css"><link href="assets/css/colorbox.css" rel="stylesheet" type="text/css"><link href="assets/css/theme.css" rel="stylesheet" type="text/css"><link href="assets/css/custom.css" rel="stylesheet" type="text/css"><!--[if lt IE 9]>
<script src="http://html5shim.googlecode.com/svn/trunk/html5.js" type="text/javascript"></script>
<![endif]--><link rel="alternate" type="application/rss+xml" title="RSS fa" href="rss.xml"></head><body class="home blog">
    
    <script type="text/javascript">var addthis_config={"ui_language":"${lang}"};</script><div id="siteWrapper">
      <h1 id="vcard author">
        <a href="." title="شاهینیسم">شاهینیسم</a>
        <img src="http://internetdefenseleague.org/images/badges/final/footer_badge.png" alt="Member of The Internet Defense League" style="float: left; position: absolute; margin: 0px 90px;"></h1>

      <div id="mainNav">
        <ul><li><a href="stories/drbrh-mn-2.html">About</a>



  </li><li><a href="archive.html">Archives</a>



  </li><li><a href="categories/index.html">Tags</a>



  </li><li><a href="http://feeds.feedburner.com/Shahinism">RSS</a>


</li>
        </ul></div>
      <div id="siteDescription">
        
        
        
      </div>
      <div id="coreContent" class="hfeed">
        

<div class="post hentry">
  <h5 class="postDate"><abbr class="publishd">
    ارسال شده: 2012-11-09 00:11
  </abbr></h5>
  <div class="postContent">
    <h3 class="entry-title"><a href="posts/blog13910819dstn.html">داستان…</a></h3>
    
    <div class="entry-content">
      <p></p><p>یکی از قشنگ‌ترین فانتزی‌هایی که از دوران کودکی‌ام دارم‌، اتاق تقریبا کوچک ولی با سقفی مرتفع است که دور تا دورش به جای دیوار آجری‌، کتاب‌خانه‌ای مملو از کتاب است‌. یک جایی هم آن گوشه موشه‌ها جایی برای یک میز و صندلی راحت و اگر شد یک چراغ مطالعه که آدم بتواند مثل بچهٔ آدم ماتحتش را بنشاند رویش و فارغ از بلبشوی فضای بیرون میان داستان‌های کتابش سیر کند‌. البته که اگر یک جام نوشیدنی<strong>*</strong> هم در کنار دست آدم باشد که گاها گلویی تر کند‌، فانتزی کامل‌تر می‌شود‌.
ولی خوب از آن‌جایی که در خانواده‌ای بزرگ شده‌ام که کتاب غیر مدرسه‌ای کالای لوکس حساب می‌شود و شاید هم چیزی که آن موقع‌ها می‌خواندند و بعد از یک تاریخ خیلی معروفی خواننده‌هایشان را صف به صف می‌فرستادند به دنیای تخیلی کتاب‌هایشان‌، تعداد کتاب‌هایی که مثل بچهٔ آدم نشسته باشم تا تهش را بخوانم و غرق دنیای شخصیت‌هایش شوم‌، به زور به ۲۰ تا می‌رسد‌.</p>
<p>حقیقتش آتش این عشق به کتاب خواندن هر چند دیگر داشت به دست فراموشی سپرده می‌شد‌، به لطف خدا بیامرز گوگل ریدر و اسطوره‌هایش‌، در چند سال اخیر خاموش نشد و فعلا سر جایش است‌. اما چه کنیم که برای شخصی مثل من که گاها هشتش با نهش قاطی می‌شود تا همین هزینهٔ ماهی یک بار اینترنتش را جور کند‌، تحقق همهٔ فانتزی‌های دوران کودکی‌، حتی اگر مجموعشان یکی دو تا باشد‌، کم کم به آرزو تبدیل می‌شود‌. خصوصا که آدم بد‌های دنیا از بین سه میلیارد و خرده‌ای جمعیت روی زمین‌، چشمشان را به پشت سفید هفتاد و اندی ایرانی دوخته‌اند و قیمت‌هایشان را دم به دم بالا می‌برند ;-)</p>
<p>این مقدمهٔ بی‌نمک بلند را گفتم تا به این‌جا برسم که خوشبختانه جدای از اینترنت بی‌مزه‌مان که شده میدان ارابه کشی یک سری فرماندهٔ در حسرت جنگ مانده و باقی عرصه‌های قلم و هنر و سخن‌مان هم شده ضمیمهٔ دستمالی رهبران آن فرماندهان ذکر شده‌، گاها آدم چیز‌هایی می‌بیند که جدا امیدوار کننده است‌.</p>
<p><a href="http://dl.dropbox.com/u/25017694/Blog-photos/dastanmag.jpg"><img title="عکس روی جلد نسخهٔ آبان ماه مجلهٔ داستان" src="http://dl.dropbox.com/u/25017694/Blog-photos/dastanmag.jpg" alt="عکس روی جلد نسخهٔ آبان ماه مجلهٔ داستان" width="150" height="223"></a> عکس روی جلد نسخهٔ آبان ماه مجلهٔ داستان</p>
<p>چند ماه پیش (دقیقا تیر ماه) بود که سر گذرم از یک مطبوعاتی‌، چشمم به مجله‌ای خوشدست و جمع و جور به اسم «‌<strong>داستان‌</strong>»<a title="وبلاگ مجلهٔ داستان روی بلاگفا" href="http://dastanmag.blogfa.com/" target="_blank">+</a> افتاد که به بهانهٔ هدیه برای خواهرم یک نسخه‌اش را خریدم‌. مجله زیر مجموعهٔ مجلات همشهری است.</p>
<p>خط اصلی حرف‌هایش را داستان‌، کتاب و نویسنده‌ها تشکیل می‌دهند‌. داستان‌هایی هر چند کوچک ولی جدا خواندنی‌. کتاب‌هایی که گاها آرزوی پیدا کردن یک نسخه‌شان به دلت می‌ماند‌. نویسنده‌هایی که بعضا با تمام آماتور بوندنشان‌، آن‌قدر شیرین و دوست داشتنی می‌نویسند که هرگز دوست نداری به ته نوشته‌شان برسی‌.</p>
<p>از طرفی دیگر طراحی صفحات مجله‌، کیفیت چاپش‌ و حتی عکس‌های خوشگلی که آن‌قدر زیبا بین متن‌ها جا ساز شده‌اند که آدم را یاد موزه می‌اندازند‌، می‌تواند عطش تهیهٔ آخرین نسخهٔ این مجله را برای منی که همچون فانتزی بلند بالایی منباب کتاب و کتاب‌خوانی دارم‌، چندین و چند برابر کند‌.</p>
<p>مخلص کلام این که حیفم آمد همچین مجله‌ای را بخوانم و تجربهٔ شیرین خواندنش را با شما در میان نگذارم‌.</p>
<p><strong>*:</strong> قصهٔ آن جام کمی طول و دراز است‌. خلاصه‌اش این که یکی دوست دارد با سیگار کتاب بخواند‌. یکی با ماگ قهوه‌. یکی هم با جام آب انگور گندیده ;-)</p>
    </div>
    <div class="postMeta">
      <div class="comments">
        
        
    
        <a href="posts/blog13910819dstn.html#disqus_thread" data-disqus-identifier="cache/posts/old/blog13910819dstn.html">Comments</a>
    

        
      </div>
    </div>
  </div>
</div>

<div class="post hentry">
  <h5 class="postDate"><abbr class="publishd">
    ارسال شده: 2012-10-25 12:50
  </abbr></h5>
  <div class="postContent">
    <h3 class="entry-title"><a href="posts/blog13910804shq-bzy-b-trmynl-lynwkhs-urxvt-rngamy.html">عشق بازی با ترمینال لینوکس‌ (urxvt, رنگ‌آمیزی و کانفیگش)</a></h3>
    
    <div class="entry-content">
      <p></p><p>حقیقتش را بخواهید‌، کم نیستند کاربرانی که سال‌هاست با لینوکس کار می‌کنند‌، ولی هنوز از کار با ترمینال ترس دارند‌. حقیقت‌تر از آن هم این نکته است که شما هر چقدر هم در محیط‌های گرافیکی خبره باشید‌، باز هم نمی‌توانید آن‌طور که باید و شاید دنیای کامپیوتری‌تان را کنترل کنید‌. اصلا شاید زیاده روی می‌کنم‌، ولی همچین کاربرانی‌، با ویندوز هم می‌توانند نیاز‌هایشان را تامین کنند ;-). محیط شکیل X‌، کنترل راحت (و اصولا بدون یادگیری جدی) آن‌، و عمدهٔ کار‌هایی که می‌توان با ماوس سر و تهش را هم آورد‌، باعث می‌شود که گاها این طرز تفکر وجود داشته باشد که استفاده از ترمینال یک بازگشت به قرون وسطی حساب می‌آید!
قبول دارم که برنامه‌هایی هستند که کنترل دستورات خط فرمان را برای کاربر آسان‌تر می‌کنند‌، ولی تقریبا غیر ممکن است که بتوان از آن‌ها به همان کیفیت دستورات ترمینالی استفاده کرد‌.</p>
<p>برای من یکی‌، ترمینال حکم چوب جادوگری را دارد‌. یعنی آن‌قدر قدرت دارد که صاحبش را تنها به دانش‌اش محدود می‌کند‌. در دنیای ترمینال‌، تقریبا همه چیز ممکن است‌. این است که لازم می‌شود بهترین چوب جادوگری ممکن را برای رفع نیاز‌های‌مان آماده کنیم‌.</p>
<p>قبلا در مورد Terminator پستی داشتم‌ (<a title="ترمیناتور، آخر‌الزمان ترمینال‌ها" href="http://shahinism.com/blog/1391/03/31/%d8%aa%d8%b1%d9%85%db%8c%d9%86%d8%a7%d8%aa%d9%88%d8%b1%d8%8c-%d8%a2%d8%ae%d8%b1%e2%80%8c%d8%a7%d9%84%d8%b2%d9%85%d8%a7%d9%86-%d8%aa%d8%b1%d9%85%db%8c%d9%86%d8%a7%d9%84%e2%80%8c%d9%87%d8%a7/" target="_blank">+</a>). تا همین چند روز پیش هم از آن استفاده می‌کردم‌. واقعا معرکه بود‌. همه چیز را آماده داشت و تا جای ممکن کمکت می‌کرد‌. اما چند روزی است که <a title="urxvt official web page" href="http://software.schmorp.de/pkg/rxvt-unicode.html" target="_blank">urxvt</a> و قابلیت‌هایش نظرم را جلب کرده‌. این است که ضمن جایگزین کردنش با Terminator چیز‌هایی از آن یاد گرفتم که می‌خواهم در این پست در موردش صحبت کنم‌.</p>
<p></p><h5>رنگ‌آمیزی urxvt و Terminator</h5>
<p>اول این که حیفم آمد این روش تغییر رنگ Terminator را که یاد گرفته‌ام باز‌گو نکنم‌. این است که در این پست با یک تیر دو نشان می‌زنم‌.</p>
<p>دوم هم این که شاید این کار را بیهوده بدانید‌. ولی قرار است که مدت زیادی در این ترمینال کار کنیم و به نظرم حیاتی‌ترین کاری که باید انجام دهیم‌، قابل تحمل کردن رنگ‌بندی‌اش است ;-)</p>
<p>ترمینال‌هایی مثل urxvt و Terminator سر جمع ۱۸ رنگ را برای رنگ کردن خروجی‌شان استفاده می‌کنند‌. رنگ پس‌زمینه‌، رنگ اصلی خروجی‌، هشت رنگ تیره و هشت رنگ روشن‌. سر هم کردن این همه رنگ‌، جوری که بتوان از ترکیب‌شان استفاده کرد‌، جدا کار طاقت‌فرسایی است‌. حقیقتش من یکی که هرگز موفق نشدم به صورت دستی این کار را انجام دهم‌. همین سختی هم باعث شده که <a title="4bit webpage" href="http://ciembor.github.com/4bit/" target="_blank">4bit</a> به وجود بیاید‌. طرز کارش خیلی سر راست و ساده است‌. پالت رنگ‌تان را ایجاد کنید‌، و وقتی از خروجی خوشتان آمد روی Get scheme کلیک کنید (‌<a title="my urxvt color scheme" href="https://raw.github.com/shahinism/Python_scripts/master/xtt/color_scheme_example" target="_blank">رنگ‌های مورد استفاده من</a>). همان‌طور که می‌بینید‌، برای اکثر ترمینال‌ها یک خروجی حاضر کرده‌‌، جز Terminator. خوب اگر می‌خواهید مثل من urxvt را کانفیگ کنید‌، کد مربوطه‌اش را بگیرید و بسته به تنظیمات توزیع‌تان آن را در ‎.Xdefaults یا ‎.Xresources وارد کنید‌ (برای فهمیدن چند و چون ماجرا man urxvt توضیحات خوبی داده).</p>
<p>حالا برگردیم به تنظیم رنگ برای آن یکی ترمینال محبوب‌مان‌. خیلی ساده‌، همان فایل مربوط به urxvt را بگیرید‌. <a title="xterm to terminator python script" href="https://raw.github.com/shahinism/Python_scripts/master/xtt/xterm_to_terminator.py" target="_blank">این اسکریپت پایتون</a> را که نوشته‌ام را هم بگیرید و دو تا را کنار هم قرار داده و در ترمینال تایپ کنید:</p>
<div class="code"><pre>python xterm_to_terminator.py color_scheme_file
</pre></div>


<p>خروجی را کپی کنید و در مسیر ‎.config/terminator/config جایگزین خطوط مربوطه کنید‌. (همه چیز سر راست است فکر کنم ;-))</p>
<p>یک نکته هم اضافه کنم‌. 4bit رنگ‌های خروجی‌اش را به صورت colorN یا background ارائه می‌دهد‌. در حالت کلی خوب است‌. ولی ممکن است شما دوست نداشته باشید تمام نرم‌افزار‌هایی که تنظیم رنگ‌شان را از منابع X می‌خوانند همین رنگی شود‌. این است که می‌توانید با تبدیل متغیر‌ها به صورت URxvt<em>colorN یا URxvt</em>background آن‌ها را به urxvt محدود کنید ;-)</p>
<p>رنگ آمیزی تمام شد‌.</p>
<h5>کانفیگ urxvt</h5>

<p>urxvt عالی است‌. امکانات فوق‌العاده‌ای دارد‌. ولی تنظیمات پیش‌فرضش حال به هم زن است‌! یک ترمینال بی روح سفید نافرم‌! مشکل سفیدی‌اش که حل شد‌. ولی هنوز کار دارد‌.</p>
<h6>font:</h6>

<p>نویسندهٔ اصلی urxvt قبلا از mlterm استفاده می‌کرد‌. اما همیشه مجبور بود برای دیدن کاراکتر‌های ژاپنی (یا شایدم چینی) و لاتین‌، بین فونت‌های مختلف سوئیچ کند‌. چون هیچ فونت مناسبی پیدا نمی‌کرد که تمام کاراکتر‌های مورد نیازش را داشته باشد‌. همین می‌شود که کلافه از این که چرا توسعه دهنده‌ها فکر می‌کنند تمام کاراکتر‌های unicode را می‌توان با یک فونت نشان داد‌، دست به انگولک rxvt می‌زند و علاوه بر قابلیت یونیکد‌، پستیبانی از چند فونت را هم به آن اضافه می‌کند. برای تغییر فونت می‌توانید مثل من خط زیر را به ‎.Xdefaults اضافه کنید:</p>
<div class="code"><pre>URxvt*font: xft:Terminus:pixelsize<span class="o">=</span>12
</pre></div>


<p>و یا اگر فکر می‌کنید فونت انتخابی‌تان به حد کافی کامل نیست‌، از ویژگی چند فونتی به صورت زیر استفاده کنید:</p>
<div class="code"><pre>URxvt.font: 9x15bold,

-misc-fixed-bold-r-normal--15-140-75-75-c-90-iso10646-1,

-misc-fixed-medium-r-normal--15-140-75-75-c-90-iso10646-1,

<span class="o">[</span><span class="nv">codeset</span><span class="o">=</span>JISX0208<span class="o">]</span>xft:Kochi Gothic:antialias<span class="o">=</span><span class="nb">false</span>,

xft:Code2000:antialias<span class="o">=</span><span class="nb">false</span>
</pre></div>


<p>یک قابلیت جالب دیگر urxvt این است که می‌توان تعیین کرد که نوشته‌های Bold, Italic و یا Underline با فونت‌های متفاوتی نشان داده شوند‌. من خودم این‌ها را تنظیم نکردم (حقیقتش وقت نکردم هنوز) ولی می‌توانید در manpage به دنبال کانفیگ‌های boldFont, italicFont, boldItalicFont و … بگردید‌.</p>
<h6>تنظیم رابط:</h6>

<p>اسکرول‌بار به نظرم چیز زیادی‌ای است‌. ضمن این که خود urxvt میانبر‌هایی برای پیمایش متن دارد‌. همچنین urxvt این قابلیت را دارد که بهش بفهمانیم که چند خط از خروجی ترمینال را برای‌مان ذخیره کند تا بتوانیم آن را پیمایش کنیم‌.</p>
<div class="code"><pre>URxvt*scrollBar: False

URxvt*scrollTtyOutput: False

URxvt*scrollTtyKeypress: True

URxvt*secondaryScroll: True

URxvt*saveLines: 8000

URxvt*letterSpace: 0

URxvt*cursorBlink: True

URxvt*cursorUnderline: True
</pre></div>


<p>پنج خط اول این تنظیمات که باید در فایل منبع X‌تان ذخیره کنید مربوط به چیز‌هایی است که ذکر‌شان رفت‌. ممکن است با توجه به شرایط نصب و کانفیگ‌تان احساس کنید که کاراکتر‌های متن در urxvt کمی فشرده است‌. تنظیم leterSpace می‌تواند در این رابطه کمک کند‌. اعدادی در بازهٔ اعداد صحیح می‌تواند برای کنترل این آپشن استفاده شود‌.</p>
<p>همینطور به طور پیش‌فرض نشانکر Urxvt ثابت است و من دوست دارد که بی‌حیائی کند و چشمک بزند‌. و البته به جای آن مربع همیشگی کاراکتر _ را ترجیح می‌دهم‌. دو خط آخر این تنظیمات مربوط به همین علایق است ;-)</p>
<h6>Modifier:</h6>

<p>کلید Modifier همان کلیدی است که برای زدن کاراکتر‌های ترکیبی (کنترل) urxvt مورد استفاده قرار می‌گیرد‌. این کلید قرار است به طور پیش‌فرض Alt باشد ولی نمی‌دانم چرا اصلا هیچ‌کدام از Modifier ها برای من کار نمی‌کرد‌. اگر شما هم در چنین وضعیتی هستید‌، با استفاده از خط زیر این ویژگی را تعریف کنید:</p>
<div class="code"><pre>URxvt*modifier: alt
</pre></div>


<h6>افزونه‌ها:</h6>

<p>یکی از قابلیت‌های خوشگل urxvt افزونه‌های perl‌اش است‌. افزونه‌هایی که قابلیت‌های گاها غیرقابل باوری به آن اضافه می‌کنند‌. فعلا ما تنها به باورپذیر‌هایش کار داریم‌. و اما از آن‌جایی که افزونه‌هایی که به طور پیش‌فرض همراه urxvt هستند کفاف نیازمان را نمی‌دهند‌، یک چند‌تایی هم از <a title="urxvt-perls on git" href="https://github.com/muennich/urxvt-perls" target="_blank">این‌جا</a> می‌گیریم‌.</p>
<p>فایل‌های این افزونه‌ها را دریافت کنید‌، و در مسیر ‎/usr/lib/urxvt/perl (یا اگر ۶۴ بیتی هستید lib64) قرار دهید‌. حالا خط زیر را برای وارد کردن‌شان به urxvt اضافه کنید:</p>
<div class="code"><pre>URxvt.perl-ext-common : default,matcher,tabbed,keyboard-select,url-select,clipboard
</pre></div>


<p>چند‌تای اول همراه خود i3 هستند که من آن tabbed را خیلی دوست دارم‌. می‌گذارد urxvt برای‌تان تب کند ;-) شوخی کردم‌، همان تب‌بندی خودمان است‌. برای این که به طور به درد بخوری کانفیگش کرده باشیم‌، خطوط زیر را به تنظیمات اضافه کنید (اعداد جلویشان همان شماره رنگ‌ها هستند):</p>
<div class="code"><pre>URxvt.tabbed.tabbar-fg: 5

URxvt.tabbed.tabbar-bg: 0

URxvt.tabbed.tab-fg: 14

URxvt.tabbed.tab-bg: 0
</pre></div>


<p>فوق‌العاده است‌. با Shift و فلش پایین می‌توانید تب جدید اضافه کنید‌. با Shift و فلش‌های دو طرف به این‌ور آن‌ور بروید و با Ctrl+D تب را ببندید‌. کلید‌های بیشترش را از <a title="urxvt tabs on arch wiki" href="https://wiki.archlinux.org/index.php/Rxvt-unicode#Tabs" target="_blank">ویکی آرچ</a> یاد بگیرید ;-)</p>
<p>اما سه افزونهٔ آخر آن‌هایی هستند که urxvt-perls برایمان ساخته‌. حقیقتش این است که این‌ها فقط یه سری تابع ساده به زبان perlاند‌. پس باید غیر از فعال کردن‌شان‌، کلید‌های میانبری برای اجرای‌شان تعریف کنیم‌.</p>
<h6>تعریف کلید میانبر:</h6>

<p>مثل همه جای دیگر‌، کار بسیار آسانی است‌. کلید متا یا Modifier‌مان را که تعریف کردیم‌، حالا کافیست که با سینتکس:</p>
<div class="code"><pre>keysym.: Action
</pre></div>


<p>یک کلید میانبر تعریف کنیم‌. خوب بگذارید کمی مثال‌های واقعی‌تری بزنیم‌. افزونهٔ اول‌مان keyboard-select است که قابلیت‌های پیمایش ماهی در ترمینال به ما می‌دهد‌. تقریبا از ماوس بی‌نیازمان می‌کند. خطوط زیر را برای کانفیگش اضافه کنید:</p>
<div class="code"><pre>URxvt.keysym.M-Escape: perl:keyboard-select:activate

URxvt.keysym.M-s: perl:keyboard-select:search
</pre></div>


<p>حالا گفتیم با M-Escape یا همان Alt+Esc تابع پرل به نام keyboard-select را فعال کن. این کلید‌ها کمک می‌کند که با کلید‌های میانبر vim درون متن ترمینال پیمایش کنید‌. همینطور M-s قابلیت سرچ درون متن ترمینال را از تابع keyboard-select رو نویس می‌کند‌. (این قابلیت به صورت پیش‌فرض در urxvt وجود دارد ولی این یکی بهتر است ;-))</p>
<p>افزونهٔ بعدی url-select است‌. خیلی پیش می‌آید که می‌خواهیم تنها روی یک url از توی ترمینال کلیک کنیم‌. خوبیت ندارد که تابع Search را برای این کار انتخاب کنیم‌. این است که به صورت زیر این افزونه را فعال می‌کنیم:</p>
<div class="code"><pre>URxvt.keysym.M-u: perl:url-select:select_next

URxvt.url-select.autocopy: True

URvxt.url-select.button: 2

URxvt.url-select.launcher: firefox

URxvt.url-select.underline: True
</pre></div>


<p>فکر کنم تنظیمات به قدر کافی گویا هستند‌. پس دیگر زیاد شلوغش نمی‌کنم!</p>
<p>و افزونهٔ آخر clipboard که یک کمی درد‌سرش بیشتر است‌. این تابع به طور پیش‌فرض از xsel برای کپی و پیست متن استفاده می‌کند‌. (البته در ادامه می‌گویم که اگر خواستید چطور تغییرش دهید‌). این برنامه به دستور xsel -ib متن را کپی می‌کند (می‌توانید این دستور را تایپ کنید‌، انتر کنید‌، متن مورد نظر‌تان را تایپ کنید و Ctrl+D بزنید) و با xsel -ob متن را پیست کنید‌. به نظرم فکر خوبی است که این برنامه را نصب کنید (ضمن این که باقی برنامه‌ها هم عکس‌العمل خوبی بعد از نصب این برنامه نشان دادند ;-)) و بعد با خطوط زیر این افزونه را تنظیم کنید:</p>
<div class="code"><pre>URxvt.keysym.M-c: perl:clipboard:copy

URxvt.keysym.M-v: perl:clipboard:paste

URxvt.keysym.M-C-v: perl:clipboard:paste_escaped
</pre></div>


<p>جای Ctrl+c و یا غیره ما از همان M استفاده کردیم‌ (آن هم از روی کالیبر بالایمان ;-)) ولی اگر دوست دارید که همان کلید‌های همیشگی را داشته باشید‌، به جای M حرف C بزرگ را تایپ کنید!</p>
<p>اما اگر حال نصب xsel را ندارید و دستور کپی دیگری مد نظرتان است‌، می‌توانید آن دستور‌ها را به صورت زیر جایگزین xsel کنید:</p>
<div class="code"><pre>URxvt.clipboard.copycmd: Command

URxvt.clipboard.pastecmd: Command
</pre></div>


<p>خوب تا همین اندازه فکر کنم برای شروع کار کافی باشد‌. فایل کانفیگ کامل من را می‌توانید در<a title="My xdefaults config" href="https://raw.github.com/shahinism/.configs/master/.Xdefaults" target="_blank"> این لینک </a>ببینید‌. اما هنوز هم نکاتی هست که ذکرشان خالی از لطف نیست:</p>
<h5>نکات اضافه:</h5>

<ul><li>یکی از قابلیت‌های خیلی به درد بخور urxvt این است که می‌توان به صورت daemon اجرایش کرد‌. یعنی یک بار هستهٔ daemon را اجرا می‌کنید و پس از آن ترمینال‌های مختلف را روی همان هستهٔ اصلی به صورت کلاینت صدا می‌کنید‌. مزیت این کار سرعت خیلی بالای فراخوانی ترمینال‌هاست‌. ولی خوب یک مشکل هم دارد‌. اگر یک ترمینال کرش کند‌، کل ترمینال‌ها به فنا می‌روند‌، ولی خوب مگر تا به حال چند بار ترمینال زیر دست‌تان کرش کرده؟ این است که روی i3 با هر بار لود مدیر پنجره urxvtd را برای ران شدن daemon صدا می‌کنم و هر وقت نیاز به ترمینال داشتم urxvtc را اجرا می‌کنم ;-) توصیه می‌کنم که<a href="https://wiki.archlinux.org/index.php/Rxvt-unicode#Improved_Kuake-like_Behavior_in_Openbox" target="_blank"> این بخش</a> از ویکی آرچ را در این رابطه بخوانید‌. اسکریپت به درد بخوری است‌!</li>
    <li>ممکن است بعد از بعد از هر بار تغییر Xdefaults فایل کانفیگ به درستی لود نشود‌، این است که می‌توانید از دستور زیر برای بارگذاری دوباره‌اش استفاده کنید:</li>
</ul><div class="code"><pre>xrdb -merge ~/.Xdefaults
</pre></div>


<ul><li>قبلا گفتم که می‌توان برای حالت‌های Bold, Italic و … فونت‌های مختلفی تعیین کرد‌. حالا اضافه می‌کنم که رنگ‌های این فونت‌ها نیز قابل تغییر است در manpage به دنبال آپشن‌هایی مثل colorBD, colorIT, colorUL و … بگردید‌.</li>
    <li>مسیر پلاگین‌های perl برای urxvt به صورت پیش‌فرض ‎/usr/lib/urxvt/perl است‌. اما ممکن است دوست نداشته باشید که این افزونه‌ها به صورت systemwide در دسترس باشد‌. یا شاید شما دسترسی نوشتن در این آدرس را ندارید‌. با آپشن زیر می‌توانید مسیر جدیدی برای این افزونه‌ها اضافه کنید:</li>
</ul><div class="code"><pre>perl-lib: PATH
</pre></div>


<ul><li>گاها ممکن است نیاز داشته باشید که ترمینال‌های‌تان را به صورت login shell ران کنید‌. که خوب مزیت‌های خودش را دارد‌. با اپشن loginShell: True می‌توانید به این عمل دست یابید‌.</li>
    <li>نکتهٔ آخر و خیلی مهم هم این که شما می‌توانید تمام این امکاناتی که بحثشان رفت را تنها در زمان فراخوانی urxvt اعمال کنید‌. تمام آپشن‌های ذکر شده‌، یک آرگومان خط فرمان هم دارند که کار همین‌ها را انجام می‌دهد‌.</li>
</ul><p></p>
    </div>
    <div class="postMeta">
      <div class="comments">
        
        
    
        <a href="posts/blog13910804shq-bzy-b-trmynl-lynwkhs-urxvt-rngamy.html#disqus_thread" data-disqus-identifier="cache/posts/old/blog13910804shq-bzy-b-trmynl-lynwkhs-urxvt-rngamy.html">Comments</a>
    

        
      </div>
    </div>
  </div>
</div>

<div class="post hentry">
  <h5 class="postDate"><abbr class="publishd">
    ارسال شده: 2012-10-22 00:33
  </abbr></h5>
  <div class="postContent">
    <h3 class="entry-title"><a href="posts/blog13910801trmynl-dropdown-mthl-quake-dr-mdyr-pnjrh-i3.html">ترمینال dropdown (مثل quake) در مدیر پنجرهٔ i3</a></h3>
    
    <div class="entry-content">
      <p></p><p>اولین بار که در KDE با Yakuake کار کردم‌، آن‌قدر برایم لذت‌بخش بود که بد جوری معتادش شدم‌. همین شد که بعد از <a title="نصب Awesome WM روی اسلکور" href="http://shahinism.com/blog/1391/01/06/%d9%86%d8%b5%d8%a8-awesome-wm-%d8%b1%d9%88%db%8c-%d8%a7%d8%b3%d9%84%da%a9%d9%88%d8%b1/" target="_blank">مهاجرتم به Awesome</a> هم خوشبختانه توانستم با کلی کپی/پیست اسکریپت‌های Lua <a title="یک پوسته برای مدیر پنجره Awesome" href="http://shahinism.com/blog/1391/01/10/%db%8c%da%a9-%d9%be%d9%88%d8%b3%d8%aa%d9%87-%d8%a8%d8%b1%d8%a7%db%8c-%d9%85%d8%af%db%8c%d8%b1-%d9%be%d9%86%d8%ac%d8%b1%d9%87-awesome/" target="_blank">یک نمونه</a> برای خودم دست و پا کنم‌.
اما <a title="تجربهٔ کار با i3 یک رقیب قدر‌!" href="http://shahinism.com/blog/1391/04/15/%d8%aa%d8%ac%d8%b1%d8%a8%d9%87%d9%94-%da%a9%d8%a7%d8%b1-%d8%a8%d8%a7-i3-%db%8c%da%a9-%d8%b1%d8%ba%db%8c%d8%a8-%d9%82%d8%af%d8%b1%e2%80%8c/" target="_blank">وقتی به i3</a> آمدم‌، چون دیگر خبری از آن زبان‌های اسکریپت‌نویسی قوی نبود‌، فکر می‌کردم غیر ممکن است همچین چیزی داشتن‌! البته یک بار هم سعی کردم <a title="tilda home page" href="http://downloads.sourceforge.net/tilda" target="_blank">tilda</a> را استفاده کنم (که طبق معمول از بیت‌های نیم‌سوز فرود کشفش کرده بودم). اما حقیقتش چند مشکل کتاب‌خانه‌ای اجازه نداد درست کامپایلش کنم و زیاد هم پیگیرش نشدم‌.</p>
<p>گذشت تا امروز که دیدم Arch باز‌ها یک<a title="HOWTO: get a quake-like urxvt terminal in openbox" href="http://downloads.sourceforge.net/tilda" target="_blank"> کلکی سوار</a> کرده‌اند و توانسته‌اند urxvt را به صورت quake در OpenBox (یک راهنمای عالی برای کار با این مدیرپنجره را دوست خوبم <a title="وبلاگ ایمان امینی!" href="http://emanlog.com" target="_blank">ایمان</a> در <a title="Openbox on linuxreview wiki" href="http://wiki.linuxreview.ir/OpenBox" target="_blank">ویکی لینوکس ریویو</a> فراهم کرده) اجرا کنند‌. بماند که کلی ژانگولر بازی در آوردم که پیاده‌اش کنم و اخرش نتوانستم در i3 اجرایش کنم‌.</p>
<p>این شد که طبق معمول دست به<a title="problem on i3 faq site" href="http://faq.i3wm.org/question/671/kuake-like-behavior-with-urxvt/" target="_blank"> دامن i3 </a>باز‌ها شدم و با کمال تعجب دیدم که نوشابه در کوزه و ما دنبال آب می‌گردیم‌! قضیه از این قرار است که i3 با تمام کوچکی‌اش یک قابلیت خیلی ماه دارد به اسم scratchpad. که یعنی می‌توانید با آن هر موقع خواستید هر پنجره‌ای را غیب کنید و هر وقت دیگر خواستید ظاهر کنید‌. این است که برای مثال ما که مصادف شده با مهاجرتم به ترمینال urxvt‌، این چنین i3 را کانفیگ می‌کنیم تا به نتیجهٔ دلخواه‌مان برسیم:</p>
<div class="code"><pre>for_window <span class="o">[</span><span class="nv">instance</span><span class="o">=</span><span class="s2">"dropdown_urxvt"</span><span class="o">]</span> move to scratchpad, border 1pixel

for_window <span class="o">[</span><span class="nv">instance</span><span class="o">=</span><span class="s2">"dropdown_urxvt"</span><span class="o">]</span> focus; resize grow width 300px

bindsym F12 <span class="o">[</span><span class="nv">instance</span><span class="o">=</span><span class="s2">"dropdown_urxvt"</span><span class="o">]</span> scratchpad show, move position 110px 0px
</pre></div>


<p>آن بخش instance را داشته باشید تا در آخر کار بهش برگردیم‌. در خط اول می‌گوییم که اگر پنجرهٔ مورد نظرمان صدا شد‌، بفرستش به scratchpad و کلا آن بردارش را (که دور تمام پنجره‌ها در i3 وجود دارد) را حذف کن. در خط دوم هم همان پنجرهٔ مورد نظر را کمی عریض‌تر می‌کنیم‌. و در آخر کار هم در خط سوم می‌گوییم که هر وقت کلید F12 را زدیم‌، پنجرهٔ موردنظرمان را که برده‌ای آن پشت مشت‌ها‌، در فلان مختصات صفحه ظاهر کن‌.</p>
<p>در مورد این توضیحات بالا می‌توانید به راحتی در <a title="i3 user guide" href="http://i3wm.org/docs/userguide.html" target="_blank">راهنمای کاربران i3 </a>اطلاعات به درد بخوری پیدا کنید‌. و اما می‌ماند نکات کنکوری:</p>
<p>تا این‌جای کار‌، ما گفتیم که اگه پنجرهٔ مورد نظرمان را دیدی‌، چه کار کن‌. اما حالا مسئله این‌جاست که این پنجره را چطور ایجاد کنیم‌. طوری که منحصر به فرد باشد‌. هر چه باشد نمی‌خواهم هر بار که urxvt را صدا زدم همان بالا باز شود‌. گاهی به یک ترمینال گنده نیاز دارم‌!</p>
<p>urxvt یک قابلیت خیلی به درد بخور دارد و آن هم این که می‌توان آن را به صورت daemon اجرا کرد‌. بعد هم هر وقت خواستیم ترمینالی باز کنیم‌، یک کلاینت از همان daemon باز می‌شود که مزیتش سرعت بالای در دسترس قرار گرفتن پنجره است‌.</p>
<p>این است که اول از همه ترتیبی می‌دهیم که با باز شده i3 به صورت خودکار این daemon هم اجرا شود:</p>
<div class="code"><pre><span class="nb">exec </span>urxvtd
</pre></div>


<p>حالا هم نوبت به ساخت پنجره‌مان می‌رسد‌. ظاهر خوشی ندارد که هر بار به صورت دستی بازش کنم‌، چون بلافاصله غیب می‌شود و باید با F12 صدایش کرد‌. این است که این را هم می‌گذارم خود i3 موقع بالا آمدن اجرا کند‌. به هر حال ما که یک نمونه از این کلاینت بیشتر نمی‌خواهیم:</p>
<div class="code"><pre><span class="nb">exec </span>urxvtc -name dropdown_urxvt
</pre></div>


<p>ها‌، همین‌جاست که به i3 می‌فهمانیم که کدام پنجره منظورمان است‌. حالا کافیست که یک بار i3 را ریست کنیم و F12 را بزنیم‌. نتیجهٔ کار عالیست:</p>
<p></p><p style="text-align: center;"><a href="http://dl.dropbox.com/u/25017694/Blog-photos/i3_urxvt_dropdown.png"><img class="aligncenter" title="dropdown urxvt in i3" src="http://dl.dropbox.com/u/25017694/Blog-photos/i3_urxvt_dropdown.png" alt="dropdown urxvt in i3" width="491" height="369"></a></p>
<p><strong>پی‌نوشت:</strong> درست است که طی حل این ماجرا راه‌های عجیب و غریبی را غیر از آسان‌ترین راهی که جلوی رویم بود انتخاب کردم‌، ولی چیز‌های جالبی یاد گرفتم که در پست‌های آینده در موردشان خواهم گفت ;-)</p>
<p><strong>پی‌نوشت۲:</strong> ممکن است روی نسخهٔ استیبل i3 (در این تاریخ) با دستور focus که در این آموزش استفاده شده مشکل دارین‌. آخرین نسخهٔ git این مشکل را بر طرف کرده‌!</p>
    </div>
    <div class="postMeta">
      <div class="comments">
        
        
    
        <a href="posts/blog13910801trmynl-dropdown-mthl-quake-dr-mdyr-pnjrh-i3.html#disqus_thread" data-disqus-identifier="cache/posts/old/blog13910801trmynl-dropdown-mthl-quake-dr-mdyr-pnjrh-i3.html">Comments</a>
    

        
      </div>
    </div>
  </div>
</div>


<div class="pageNav">
  
  <div class="prev">
    <a href="index-6.html">← ارسال‌های جدید‌تر</a>
  </div>
  
  
  <div class="next">
    <a href="index-8.html">پست‌های قدیمی‌تر →</a>
  </div>
  
</div>


    
        <script type="text/javascript">var disqus_shortname="shahinism";(function(){var a=document.createElement("script");a.async=true;a.type="text/javascript";a.src="http://"+disqus_shortname+".disqus.com/count.js";(document.getElementsByTagName("HEAD")[0]||document.getElementsByTagName("BODY")[0]).appendChild(a)}());</script></div>
    </div>
    <div id="footer">
      <h5>Elsewhere</h5>
      <ul class="elsewhere"><a href="https://plus.google.com/117086743723717964659/posts">Google Plus</a> |
<a href="http://www.goodreads.com/user/show/4795670-shahin-azad">Good Reads</a> |
<a href="https://identi.ca/shahinism">Identica</a> |
<a href="http://twitter.com/shahinism">Twitter</a> |
<a href="https://github.com/shahinism">Github</a>
      </ul><div class="footerContent">
        
<!-- Custom search -->
<form method="get" id="searchform" action="http://duckduckgo.com/">
<div id="search">
<input type="hidden" name="sites" value="http://shahinism.github.io"><input type="hidden" name="k8" value="#444444"><input type="hidden" name="k9" value="#D51920"><input type="hidden" name="kt" value="h"><input type="text" name="q" maxlength="255" placeholder="جستجو…"><input type="submit" id="searchsubmit" value="DDG Search"></div>
</form>
<!-- End of custom search -->

        <p> Contents © 2013 <a href="mailto:ishahinism@gmail.com">شاهین آزاد</a> - Powered by <a href="http://nikola.ralsina.com.ar">Nikola</a> </p>
        <p> Design by <a href="http://themes.jimbarraud.com/manifest/">Jimbarraud</a> + some <a href="http://shahinism.com">Shahinism</a> twists. </p>
      </div>
    </div>
    
<script type="text/javascript">

  var _gaq = _gaq || [];
  _gaq.push(['_setAccount', 'UA-23874419-1']);
  _gaq.push(['_trackPageview']);

  (function() {
    var ga = document.createElement('script'); ga.type = 'text/javascript'; ga.async = true;
    ga.src = ('https:' == document.location.protocol ? 'https://ssl' : 'http://www') + '.google-analytics.com/ga.js';
    var s = document.getElementsByTagName('script')[0]; s.parentNode.insertBefore(ga, s);
  })();

</script></body></html>