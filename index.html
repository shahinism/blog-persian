<!DOCTYPE html><html lang="fa">
  <head>
    
  <meta charset="utf-8">
  <meta name="viewport" content="width=device-width, initial-scale=1">
  <meta name="description" content="Sometimes you gotta run before you can walk ">
  <meta name="author" content="شاهین آزاد">
  <title>شاهینیسم | شاهینیسم</title>
  
  <link rel="stylesheet" href="assets/css/style.css" type="text/css" media="screen">
  
    <link href="assets/css/custom.css" rel="stylesheet" type="text/css">
  
  <!--[if lt IE 9]>
      <script src="http://html5shim.googlecode.com/svn/trunk/html5.js" type="text/javascript"></script>
      <![endif]-->

  
    
      <link rel="alternate" type="application/rss+xml" title="RSS fa" href="rss.xml/">
    
  
  

    
    
  </head>
  <body>
    <div class="container">
      <header>
	<p>sometimes you gotta run before you can walk. <small><a href="https://en.wikipedia.org/wiki/Iron_Man">T Stark</a></small></p>
	<a class="nav-link" href="index.html#navigation"></a>
      </header><!--/header-->
      <div class="columns four">
	
  
    <article>
      <h2 class="title"><a href="posts/harvard-and-mit-students-launch-nsa-proof-email-service.html">رونمایی از سرویس ایمیل «ضد NSA» توسط دانش‌آموزان ام‌آی‌تی و هاروارد</a></h2>
      <div class="metadata">
	<span class="date">2014-05-19 18:02</span>
	<span class="writer">شاهین آزاد</span>
      </div><!--/metadata-->
      <p>
	</p><p>بحث ایمیل امن و کل امنیت اینترنت بعد از انتشار اخبار جاسوسی‌های آمریکا (که بماند چون تنها کشوریست که مدرک مستدل بر علیهش وجود دارد‌، اسمش این‌طور دارد توی چشم فرو می‌رود‌، وگرنه که جاسوس‌ها از رگ گردن هم به ما نزدیک‌ترند) برای فعالان حرفه‌ای وب‌، نکتهٔ قابل توجهی است. حالا تعدادی از دانش‌آموزان دو دانشگاه هاروارد و ام‌آی‌تی ایمیلی را معرفی کرده‌اند که ادعا می‌کنند ایمیلی امن در برابر جاسوسی‌های NSA است. سیستم در حالت آزمایشی (Beta) قرار دارد‌، و هنوز نتوانسته‌ام وضعیتش را چک کنم‌، این است که متن اصلی خبری که خوانده‌ام را این‌جا می‌گذارم تا حساب کار دستتان بیاید:</p>
<blockquote>
<p>این ایمیل جدید <a class="reference external" href="https://protonmail.ch/">Protonmail</a> نام دارد. پنج نفر سازندهٔ آن موقعی که برای سازمان تحقیقات هسته‌ای اروپا (CERN) در سوئیس کار می‌کردند‌، با هم ملاقات کردند. و علاقهٔ مشترکشان برای ساخت یک ایمیل امن‌تر از <a class="reference external" href="http://lavabit.com/">Lavabit</a> ایمیل مورد انتخاب ادوارد اسنودن آن‌ها را دور هم جمع کرد.</p>
<p>بعد از چند هفته انتشار خصوصی نسخهٔ آزمایشی‌، <a class="reference external" href="https://protonmail.ch/">Protonmail</a> امروز وارد فاز انتشار عمومی نسخهٔ آزمایشی‌اش شد.</p>
<p>در سایت اصلی <a class="reference external" href="https://protonmail.ch/">Protonmail</a> سازندگانش توضیح می‌دهند که چه چیز‌هایی امنیت سرویس‌شان را تأمین می‌کند.</p>
<p>اول این‌که آن‌ها در سوئیس مستقر شده‌اند «که برایشان چند تا از قوی‌ترین قوانین حمایت از حریم خصوصی در جهان را به ارمغان می‌آورد». همچنین سایت اعلام می‌کند که آن‌ها از سیستم رمزگذاری end-to-end استفاده می‌کنند که کاملا بر اساس وضعیت احراض هویت کاربر عمل می‌کند و این به آن معناست که ظاهرا داده‌ها برای خود تیم ProtonMail هم غیرقابل دسترس است.</p>
<p>اندی ین به <a class="reference external" href="http://bostinno.streetwise.co/2014/05/16/protonmail-encrypted-email-service/">Bostinno</a> می‌گوید که «حتی ما هم امکان دسترسی و خواندن ایمیل‌ها را نداریم. پس اگر ما نمی‌توانیم آن‌ها را بخوانیم‌، قادر هم نخواهیم بود که آن را به سازمان‌های امنیتی دولت‌ها ارائه کنیم».</p>
<p>جامعهٔ تکنولوژی مدتی است که روی ابزار‌های پیام رسان فوق‌العاده امن کار می‌کند‌. اوایل امسال <a class="reference external" href="http://betabeat.com/2014/01/meet-blackphone-a-highly-secure-device-perfect-for-paranoid-sext-fiends/">Blackphone</a> تلفنی هوشمند رمزنگاری شده از مادرید را داشتیم. همچنین <a class="reference external" href="http://betabeat.com/2014/01/never-get-caught-demanding-bridge-closures-again-with-new-confide-app/">Confide</a> اَب پیام‌رسانی که از رمزنگاری برای امن نگاه داشتن پیام‌هایتان تا جای ممکن استفاده می‌کرد.</p>
<p>این سرویس رایگان و ظاهرا دارای روش استفادهٔ راحتی است‌، پس اگر از این که گوگل <a class="reference external" href="http://betabeat.com/2013/08/if-youre-having-an-affair-probably-avoid-gmail/">اجازه</a> می‌دهد که تمام پیغام‌هایتان را دیگران بخوانند خسته شده‌اید‌، چرا امتحانش نمی‌کنید؟</p>
</blockquote>
<p>حقیقتش خیلی وقت است که سعی می‌کنم کمتر از سرویس‌های گوگل استفاده کنم‌. سرویس دهنده‌ای که دیگر شعار اولیه‌اش را کنار گذاشته و دارد به هیولای اینترنت دوران ما تبدیل می‌شود. یک شبه تصمیم می‌گیرد که Google Reader را از بین ببرد. اطلاعات جستجوی ما را تا جای امکان ذخیره و بررسی می‌کند و در روشن‌بینانه‌ترین حالت تنها برای تبلیغات هدفمند استفاده‌شان می‌کند. و یا همین‌طور که در این مقاله گفته شد‌، اجازهٔ خواندن ایمیل‌های ما را به افراد دیگر می‌دهد.</p>
<p>هرچند که سرویس‌های جایگزین گاها امکاناتی را که گوگل ارائه می‌دهند را ندارند‌، ولی گاها باید ایده‌آل گرایی را برای داشتن امنیت کنار گذاشت.</p>
<p>این یکی را هم اضافه کنم که‌، صرف امن بودن این سرویس ایمیل‌، و باور کردن حرف‌های سازنده‌، برای خیلی‌ها مثل من ممکن است راضی کننده نباشد. روش‌های مکمل دیگری نیز وجود دارند که می‌توانند در این راه کمک کننده باشند. در آینده سعی می‌کنم بیشتر در مورد روش‌های امن کردن ارتباطات ایمیلی توضیح دهم.</p>
      
      
        
    
        <a class="commentLink" href="posts/harvard-and-mit-students-launch-nsa-proof-email-service.html#disqus_thread" data-disqus-identifier="cache/posts/harvard-and-mit-students-launch-nsa-proof-email-service.html">Comments</a>
    

    </article>
  

    <article>
      <h2 class="title"><a href="posts/beet-introduction.html">معرفی beet، دست راست شما برای مدیریت آرشیو موزیک!</a></h2>
      <div class="metadata">
	<span class="date">2014-04-18 16:53</span>
	<span class="writer">شاهین آزاد</span>
      </div><!--/metadata-->
      <p>
	</p><p>بچه که بودم‌، زیاد علاقه به گوش کردن موسیقی نداشتم. بیشتر سینما بود که جذبم می‌کرد. اما بعد‌ها بیشتر تنها شدم و موسیقی شد دوای فکر نکردن به چیز‌های بی‌خودم. الان اما دیگر موسیقی برایم دُز روزانه‌ای دارد که اگر فراموش شود‌، خمارِ خمار خواهم بود!</p>
<p>حالا دیگر با وجود اینترنت یک دنیا موسیقی نو می‌توان کشف کرد. اما این گستردگی منابع کشف همیشه برایم یک دردسر داشت‌، آن هم که نمی‌توانستم تِرک‌هایم را آن‌طور که باید و شاید دسته‌بندی کنم و موقع شنیدن‌، به سرعت به همان چیزی که می‌خواهم برسم. البته در مورد موسیقی فرنگی که وضع خیلی خیلی بهتر بود. موسیقی ایرانی را به لطف این <a class="reference external" href="http://shahinism.github.io/posts/blog13890115mwsyqy_dr_wb_frsy.html">سایت‌های دانلود موسیقی ندید بدید‌مان</a> فقط و فقط باید دانه دانه گوش کرد تا بفهمی که کدام به کدام است!</p>
<p>کسانی که MP3 و فرمت‌های مشابهش را ساختند‌، آن‌قدر شعور داشتند که بدانند باید به دنبال راهی برای دسته‌بندی بهتر آرشیو‌های بزرگ <a class="reference external" href="http://shahinism.github.io/posts/blog13911119dryft-mtn-trnhhy-mp3-b-lynwkhs.html">تنگش</a> بچسبانند که همان تَگ‌ها هستند. اما متاسفانه اکثر موسیقی‌های روی اینترنت (خصوصا وطنی‌هایش) هیچ قانون خاصی در استفاده از تگ‌ها ندارند و گاها (باز هم در نمونه ایرانی‌اش‌، اکثراً) تگ‌ها اشتباهات زیادی دارند.</p>
<p>دسته‌بندی دستی این همه آهنگ آرشیو شدهٔ شلخته هم که گاو نر می‌خواهد و مرد کهن. قبلا چند باری ابزار‌های مشابه دیده بودم‌، ولی شیوهٔ کار <a class="reference external" href="http://beets.radbox.org/">beet</a> خیلی خیلی به دلم نشسته است. بعد از نصبش کافیست یک همچین فایلی بسازد:</p>
<pre class="code sh literal-block">
~/.config/beet/config.yaml:
-----------------------------------------------------
directory:  /media/Entertainment/Music
library: /media/Entertainment/Music/musiclibrary.lbl
plugins:
       fromfilename
       fetchart
       embedart
</pre>
<p>و هر وقت که آلبوم جدیدی دانلود کردید بزنید:</p>
<pre class="code sh literal-block">
:~ beet import /PATH/TO/YOUR/NEW/ALBUM
</pre>
<p>خودش برای‌تان آهنگ‌ها را برچسب می‌کند‌، نامشان را بر اساس قوائد از پیش تعیین شده مشخص می‌کند و می‌اندازت‌شان توی دایرکتوری موسیقی‌ای که بهش نشان داده‌اید. برای من جدای از این همه مزیتش‌، این خوبی را داشت که از شَر ترک‌های تکراری خلاصم کرد! موقع تگ گذاری‌، زمان آهنگ‌ و حتی مدل انتشارش را هم چک می‌کند و اگر نمونهٔ مشابهی در پایگاه داده موسیقی‌تان (همان فایل lbl) که در تنظیمات مشخص کردیم باشد‌، ازتان می‌پرسد که کدام یکی را ذخیره کند. و این به این معنی است که طراح نرم‌افزار فکر هر موقعیتی را کرده. حالا مثلا بخشی از دایرکتوری موسیقی‌ام به این شکل است:</p>
<pre class="code sh literal-block">
|-- Tiësto
|   <span class="sb">`</span>-- Club Life, Volume Two_ Miami
|       |-- 01 Chasing Summers <span class="o">(</span>Miami<span class="o">)</span>.mp3
|       |-- 02 We Own The Night.mp3
|       |-- 03 What Can We Do <span class="o">(</span>A Deeper Love<span class="o">)</span> <span class="o">(</span>Third Party remix<span class="o">)</span>.mp3
|       |-- 04 If A Lie Was Love <span class="o">(</span>Baggi Begovic KNAL mix<span class="o">)</span>.mp3
|       |-- 05 Somebody I Used To Know <span class="o">(</span>Tiësto remix<span class="o">)</span>.mp3
|       |-- 06 Paradise <span class="o">(</span>Tiësto remix<span class="o">)</span>.mp3
|       |-- 07 Walls.mp3
|       |-- 08 Young Blood <span class="o">(</span>Tiësto &amp; Hardwell remix<span class="o">)</span>.mp3
|       |-- 09 Life.mp3
|       |-- 10 Long Time.mp3
|       |-- 11 In My Mind <span class="o">(</span>Axwell mix<span class="o">)</span>.mp3
|       |-- 12 Arena.mp3
|       |-- 13 Can<span class="err">'</span>t Stop Me <span class="o">(</span>Tiësto remix<span class="o">)</span>.mp3
|       |-- 14 Make Some Noise.mp3
|       |-- 15 Maximal Crazy.mp3
|       |-- 16 Club Life_ Miami <span class="o">(</span>continuous DJ mix<span class="o">)</span>.mp3
|       <span class="sb">`</span>-- cover.jpg
|-- Vicente Amigo
|   <span class="sb">`</span>-- Tierra
|       |-- 01 Prologo y epílogo.m4a
|       |-- 02 Estación primavera.m4a
|       |-- 03 Tierra.m4a
|       |-- 04 Boléro a los padres.m4a
|       |-- 05 Campos de San Gregorío.m4a
|       |-- 06 Río de la seda.m4a
|       |-- 07 Canción de Laura.m4a
|       |-- 08 Idílico.m4a
|       <span class="sb">`</span>-- 09 Roma.m4a
</pre>
<p>خوب البته باز هم مشکل موسیقی ایرانی به جای خودش باقی است. چون این فایل‌ها تگ که ندارند هیچ‌، اسم درست درمان هم ندارند. تگ گذاری اتوماتشان مطمئناُ خواهد … درون آرشیوتان‌، به حال آن‌ها باید فکر دیگری کنم!</p>
      
      
        
    
        <a class="commentLink" href="posts/beet-introduction.html#disqus_thread" data-disqus-identifier="cache/posts/beet-introduction.html">Comments</a>
    

    </article>
  

    <article>
      <h2 class="title"><a href="posts/org-drill-introduction.html">org-drill ایکمس‌، رفیق حافظهٔ شما!</a></h2>
      <div class="metadata">
	<span class="date">2014-03-22 13:11</span>
	<span class="writer">شاهین آزاد</span>
      </div><!--/metadata-->
      <p>
	</p><p>خوب اگر از پست‌های وبلاگم‌، مرا بشناسید می‌دانید که علاقهٔ زیادی به فلش‌کارت‌ها دارم! و این علاقه دلیلی جز عادت بدم در سریع خواندن مطالب مورد نیازم در هر لحظه و فراموشی سریع راه حل‌ها ندارد! خوب اگر مدتی مثل من کار کنید‌، می‌فهمید که در اکثر اوقات دنبال مسایل تکراری هستید که خیلی زود فراموش کرده‌اید و حالا دوباره باید وقت‌تان را به پایشان تلف کنید.</p>
<p>با وجود علاقهٔ زیادم به <a class="reference external" href="http://http://fa.wikipedia.org/wiki/%D8%AC%D8%B9%D8%A8%D9%87_%D9%84%D8%A7%DB%8C%D8%AA%D9%86%D8%B1">فلش کارت‌ها</a> هرگز به طور جدی ازشان استفاده نکردم. جدای از این که علاقه‌ای به نوشتن روی کاغذ هر مطلب جدیدی که می‌خواهم به خاطر بسپارم ندارم‌، نمونهٔ کامپیوتری سریعی هم برای ذخیرهٔ فلش کارت‌هایم نمی‌شناختم. در واقع <a class="reference external" href="http://ankisrs.net/docs/manual.html">Anki</a> عالی بود‌، ولی آن هم پروسهٔ ذخیرهٔ فلش کارتش‌، زیادی آدم را از موضوع اصلی کار دور می‌کرد. اما الان <a class="reference external" href="http://shahinism.github.io/categories/emacs.html">ایمکس</a> هست‌، قابلیت Capture‌ و org-mode دوست داشتنی‌اش که در <a class="reference external" href="http://shahinism.github.io/posts/bookmark_links_from_firefox_to_emacs_orgmode.html">ارسال</a> قبلی‌ام بهشان اشاره کردم هستند و فقط جای خالی <a class="reference external" href="http://orgmode.org/worg/org-contrib/org-drill.html">org-drill</a> برای کامل کردن حلقه خالی است.</p>
<div class="section" id="org-mode-org-drill">
<h2>نصب org-mode به همراه org-drill</h2>
<p><a class="reference external" href="http://orgmode.org/worg/org-contrib/org-drill.html">org-drill</a> را می‌توان در پوشهٔ contrib از پروژهٔ org پیدا کرد و از آن‌جایی که orgای که همراه خود ایمکس نصب می‌شود‌، از این پوشه فاکتور گرفته‌، باید org را از مخزن اصلی‌اش و به همراه این پوشه نصب کنید. اول لیست مخازن‌تان را به صورت زیر ویرایش کنید تا مخزن رسمی org هم به بسته‌های‌تان اضافه شود:</p>
<pre class="code cl literal-block">
<span class="p">(</span><span class="k">setq</span> <span class="nv">package-archives</span> <span class="o">'</span><span class="p">((</span><span class="s">"org"</span> <span class="o">.</span> <span class="s">"http://orgmode.org/elpa/"</span><span class="p">)</span>
        <span class="p">(</span><span class="s">"gnu"</span> <span class="o">.</span> <span class="s">"http://elpa.gnu.org/packages/"</span><span class="p">)</span>
        <span class="p">(</span><span class="s">"marmalade"</span> <span class="o">.</span> <span class="s">"http://marmalade-repo.org/packages/"</span><span class="p">)</span>
        <span class="p">(</span><span class="s">"melpa"</span> <span class="o">.</span> <span class="s">"http://melpa.milkbox.net/packages/"</span><span class="p">)</span>
        <span class="p">(</span><span class="s">"SC"</span> <span class="o">.</span> <span class="s">"http://joseito.republika.pl/sunrise-commander/"</span><span class="p">)))</span>
</pre>
<p>حالا دستور زیر را وارد کنید:</p>
<pre class="code cl literal-block">
<span class="nv">M-x</span> <span class="nv">package-install</span> <span class="nv">org-plus-contrib</span>
</pre>
<p>حالا هم این خطوط را به ‎.emacs اضافه کنید تا org-drill فعال شود:</p>
<pre class="code cl literal-block">
<span class="p">(</span><span class="nb">require</span> <span class="ss">'org-drill</span><span class="p">)</span>
</pre>
<p>تا این‌جای کار موفق به نصب <a class="reference external" href="http://orgmode.org/worg/org-contrib/org-drill.html">org-drill</a> شدیم. حالا کافیست که یک Capture هم برایش تعریف کنیم تا بتوان بدون دغدغهٔ زیادی اقدام به ایجاد یک فلش کارت کرد. برای مثال‌، کپچر من به شکل زیر است:</p>
<pre class="code cl literal-block">
<span class="p">(</span><span class="k">setq</span> <span class="nv">org-capture-templates</span>
   <span class="o">'</span><span class="p">((</span><span class="s">"f"</span> <span class="s">"Flashcard"</span> <span class="nv">plain</span> <span class="p">(</span><span class="nv">file</span> <span class="p">(</span><span class="nv">concat</span> <span class="nv">org-dir</span> <span class="s">"flashcard.org"</span><span class="p">))</span>
      <span class="s">"* %^{Topic}\t\t\t\t:drill:\n%^{Question}\n** Answer\n%^{Answer}"</span><span class="p">)))</span>
</pre>
<p>با این کد ایمکس فلش‌کارت‌هایم را در فایل flashcard.org موجود در پوشهٔ فایل‌های orgام ذخیره می‌کند.</p>
</div>
<div class="section" id="id2">
<h2>نحوهٔ کار</h2>
<p>برای کار با این بسته هم کافیست درون فایل مربوطه فلش کارتی به شکل زیر داشته باشیم:</p>
<pre class="code literal-block">
* Topic          :drill:
Question
** Hide
Answer
</pre>
<p>اگر با org-mode کار کرده باشید کل قضیه برای‌تان روشن خواهد بود. اول فایل flashcard.org را باز می‌کنیم و سپس دستور زیر را وارد می‌کنیم:</p>
<pre class="code cl literal-block">
<span class="nv">M-x</span> <span class="nv">org-drill</span>
</pre>
<p>org-drill به دنبال شاخه‌هایی با تگ :drill: می‌گردد و از آن‌ها به عنوان فلش کارت استفاده می‌کند. در هر نمایش هم به طور پیشفرض بخش جواب نمایش داده نمی‌شود و منتظر فشار یک کلید می‌ماند. پس از نمایش جواب هم می‌توانید به خودتان نمره دهید که بر اساس همین نمره‌ها زمان نمایش دوباره به صورت یک properties زیر Topic تعیین می‌شود که خود org-drill می‌داند چطور باید از آن استفاده کند.</p>
<p><strong>پی‌نوشت‌ها:</strong> در حین کار با این بسته به مشکلی برخوردم که ممکن است برای شما هم اتفاق بیافتد. این قضیه را در <a class="reference external" href="https://bitbucket.org/eeeickythump/org-drill/issue/20/mapcar-wrong-type-argument-listp">bug‌های</a> org-drill مطرح کردم و پس از حل شدن راه حلش را هم آن‌جا نوشتم که ممکن است به درد‌تان بخورد.</p>
</div>
      
      
        
    
        <a class="commentLink" href="posts/org-drill-introduction.html#disqus_thread" data-disqus-identifier="cache/posts/org-drill-introduction.html">Comments</a>
    

    </article>
  


<div class="pageNav">
  
  
  <div class="next">
    <a href="index-79.html">پست‌های قدیمی‌تر →</a>
  </div>
  
</div>


    
        <script type="text/javascript">var disqus_shortname="shahinism";(function(){var a=document.createElement("script");a.async=true;a.type="text/javascript";a.src="http://"+disqus_shortname+".disqus.com/count.js";(document.getElementsByTagName("HEAD")[0]||document.getElementsByTagName("BODY")[0]).appendChild(a)}());</script>
    


      </div><!--columns four-->
    </div><!--container-->

    <nav id="navigation">
      <div class="logo"></div>
      
<!-- Custom search -->
<form method="get" id="search" action="http://duckduckgo.com/" class="navbar-form pull-left">
<input type="hidden" name="sites" value="http://5hah.in">
<input type="hidden" name="k8" value="#444444">
<input type="hidden" name="k9" value="#D51920">
<input type="hidden" name="kt" value="h">
<input type="text" placeholder="جستجو…" maxlength="255" name="q">
<input id="searchsubmit" type="submit" value="DDG Search">
</form>
<!-- End of custom search -->

      <ul>
	
  
    
      <li><a class="nav-icon home" href=".">Home</a></li>
    
  
    
      <li><a class="nav-icon about" href=".">About</a></li>
    
  
    
      <li><a class="nav-icon resume" href=".">Resume</a></li>
    
  
    
      <li><a class="nav-icon archives" href="archive.html">Archives</a></li>
    
  
    
      <li><a class="nav-icon tags" href="categories/index.html">Tags</a></li>
    
  
    
      <li><a class="nav-icon rss" href="rss.xml">RSS</a></li>
    
  

      </ul><!--/ul-->
    </nav><!--/navigation-->

<!--/container-->
<footer class="container">
  <div class="columns one">
    <h2>About</h2>
    <p>Not much yet!</p>
  </div>
  <div class="columns one">
    <h2>Social</h2>
    <p class="center">
      <a class="social github" href="http://github.com/shahinism"></a>
      <a class="social twitter" href="http://twitter.com/shahinism"></a>
      <a class="social lastfm" href="http://last.fm/shahinism"></a>
      <a class="social reddit" href="http://reddit.com/user/shahinism"></a>
    </p><!-- center -->
  </div>
  <div class="columns one">
    <h2>Projects</h2>
  </div><!-- column one -->
  <div class="columns one">
    <h2>Links</h2>
  </div>
  <div class="columns four copyright">
    <p> Contents © 2014         <a href="mailto:me@5hah.in">شاهین آزاد</a> - Powered by         <a href="http://getnikola.com" rel="nofollow">Nikola</a>          </p>
    <p>Designed by <a href="http://5hah.in">Shahin Azad</a>. All rights reserved.</p>
  </div>
</footer><!--/container-->

</body>
</html>